Notez aici (pentru ce?) aceste versuri din Eliot. In orice caz nu ca posibil
motto pentru vreuna din cartile mele, pentru ca n-am sa mai scriu niciodata
nimic. Iar daca totusi scriu rindurile astea, nu le consider nici pe departe
literatura. Am scris destula literatura, vreme de vreo saizeci de ani nu am facut
decit asta, dar sa-mi ingadui acum, la sfirsitul sfirsitului, un moment de
luciditate: tot ce am scris dupa virsta de treizeci de ani nu a fost decit o penibila
impostura. Sint satul sa mai scriu fara speranta ca ma voi putea vreodata
depasi, ca voi putea sa-mi sar peste umbra. E drept, pina la un punct am fost
cinstit cu mine, in singurul fel posibil pentru un artist, adica am vrut sa spun
despre mine totul, absolut totul. Dar cu atit mai amara a fost iluzia, caci
literatura nu e mijlocul potrivit prin care poti spune ceva cit de cit real despre
tine. De la primele rinduri pe care le asterni pe pagina, in mina care tine stiloul
intra, ca intr-o manusa, o mina straina, batjocoritoare, iar imaginea ta in oglinda
paginii fuge in toate partile ca argintul viu, asa incit din bobitele lui deformante
se incheaga Paianjenul sau Viermele sau Famenul sau Unicornul sau Zeul, cind
de fapt tu ai vrut sa vorbesti pur si simplu despre tine. Literatura e teratologie.
De citiva ani buni dorm agitat si visez un batrin care innebuneste de
singuratate. Doar visul ma mai reflecta realist. Ma trezesc plingind de
singuratate, chiar si cind ziua ma simt bine printre prietenii care imi mai traiesc.
Nu-mi mai pot suporta viata, iar faptul ca azi sau miine voi intra in moartea fara
sfirsit ma face sa incerc sa gindesc. De asta, pentru ca trebuie sa gindesc, asa
cum cel aruncat in labirint trebuie sa caute o iesire printre peretii minjiti cu
baliga, chiar si prin gaura sobolanului, numai din acest motiv mai scriu
randurile astea. Nu propriu-zis ca sa (imi) demonstrez ca exista Dumnezeu. Din
pacate nu am fost niciodata, cu toate eforturile mele, credincios, nu am avut
crize de indoiala sau tagada. Poate ca ar fi fost mai bine sa fiu, pentru ca scrisul
cere drama si drama se naste din lupta chinuitoare intre speranta si deznadejde,
unde credinta are un rol, imi inchipui, esential. In tineretea mea, jumatate din
scriitori se converteau, iar jumatate isi pierdeau credinta, ceea ce pentru
literatura lor avea cam aceleasi efecte. Cit ii invidiam pentru focul pe care
demonii lor il atitau sub caldarile in care huzureau ca artisti! Si iata-ma acum in
ungherul meu, un ghem de zdrente si zgirciuri, pe a carui minte sau inima sau
credinta nu ar paria nimeni, pentru ca mie nu are ce sa mi se mai ia.
Zac aici, in fotoliu, terifiat de gindul ca afara nu mai exista nimic, decit o
noapte solida ca un infinit sloi de smoala, o ceata neagra care a mincat incet, pe
masura ce am inaintat in virsta, orase, case, strazi, fete. Singurul soare din
univers pare sa fi ramas becul veiozei, iar singurul lucru luminat de el - o fata
smochinita de mosneag.
Dupa ce voi muri, cavoul meu, ungherul meu, va continua sa pluteasca in
ceata neagra si solida, ducind niciunde foile astea ca sa le citeasca nimeni. Dar
in ele e, in sfirsit, totul. Am scris citeva mii de pagini de literatura - praf si
pulbere. Intrigi conduse magistral, fantose cu surisuri galvanice, dar cum sa
spui ceva, cit de putin, in aceasta imensa conventie a artei? Ai vrea sa intorci pe
dos inima cititorului, iar el ce face? La ora trei termina cartea ta, si la patru se
apuca de alta, oricit de buna ar fi cartea pe care i-ai pus-o in brate. Dar aceste
zece-cincisprezece foi sint altceva, alt joc. Cititorul meu este acum nimeni
altcineva decit moartea, ii si vad ochii negri, umezi, atenti ca ochii fetitelor, citind
pe masura ce umplu rind dupa rind. Foile acestea cuprind proiectul meu de
nemurire.
Zic - proiect, desi totul, si asta e triumful meu si speranta mea, este
adevarat. Ce straniu: cele mai multe personaje care populeaza cartile mele sint
inventate, dar ele au parut tuturor copii ale realitatii. Abia acum am curajul sa
scriu despre un om real, care a trait mult timp linga mine, dar care in conventia
mea ar fi parut cu totul neverosimil. Nici un cititor nu ar fi acceptat ca in lumea
lui ar putea trai, inghesuindu-se in aceleasi tramvaie, respirind acelasi aer, un
om a carui viata este o demonstratie practic matematica a unei ordini in care
astazi nu mai crede nimeni, sau crede pentru ca este absurd. Dar, vai! -
Ruletistul nu este un vis, nici o halucinatie a unui creier sclerozat, nici un alibi.
Acum, gindindu-ma la el, sint convins ca am cunoscut si eu acel cersetor de la
capatul podului, despre care scria Rilke, in jurul caruia se rotesc lumile.
Deci, nimeni drag, Ruletistul a existat. Si ruleta a existat. Nu ai auzit nimic
despre ea, dar spune-mi, ce ai auzit despre Agartha? Eu am trait vremurile
neverosimile ale ruletei, am vazut prabusirea averilor si acumularea averilor in
lumina de fiara a prafului de pusca. Am urlat si eu in salile scunde,
subpamintene si am plins de fericire cind era scos afara un om cu creierii
imprastiati. Am cunoscut marii magnati ai ruletei, industriasii, proprietarii de
paminturi, bancherii care pariau sumele acelea de multe ori exorbitante. Timp
de mai bine de zece ani, ruleta a fost piinea si circul iadului nostru senin. Nu s-a
auzit nici o soapta despre asa ceva de patruzeci de ani incoace? Gindeste-te, cite
mii de ani au trecut de la misterele grecesti? Stie cineva oare azi ce se petrecea cu
adevarat in acele caverne? Unde e vorba de singe, se tace. Toti au tacut, sau
poate ca fiecare stiutor a lasat dupa moartea sa niste foi inutile ca acestea, pe
care le va urmari, cu degetul scheletic, doar moartea. Moartea individuala a
fiecaruia, geamanul negru nascut o data cu el.
Omul despre care scriu aici avea un nume oarecare, uitat de toata lumea,
caci foarte curind i s-a spus Ruletistul. Spunind "Ruletistul", nu puteai vorbi
decit despre el, desi ruletisti erau destui. Mi-l amintesc fara greutate, o figura
posomorita, o fata triunghiulara pe un git lung, galbui si slab, o piele uscata si
parul aproape stacojiu. Ochi de maimuta amarita, asimetrici, mi se pare ca
inegali ca marime. Facea cumva o impresie de ingalare, de necuratenie. Asa
arata si in toalele lui de la ferma, si in smokingurile lui de mai tirziu. Doamne, ce
tentat sint sa fac aici si putina hagiografie, sa-i arunc o lumina transfinita pe
obraz si sa-i pun o vapaie in ochi! Dar sa string din falci si sa-mi inghit ticurile
astea mizerabile. Ruletistul avea fata intunecata, de taran ceva mai instarit, cu
dintii jumatate fier, jumatate carbune. De cind il stiu si pina a murit (de revolver,
dar nu de glont) a aratat la fel. Si totusi el a fost singurul om caruia i-a fost dat sa
intrezareasca infinitul Dumnezeu matematic si sa se ia la trinta cu el.
N-am nici un merit ca-l cunosc, ca pot sa scriu despre el. As putea sa inalt,
numai cu figura lui inaintea ochilor, o schelarie ramificata enorm, un Babel de
hirtie, un Bildungsroman de o mie de pagini, in care eu, umil Serenus Zeitblom,
as urmari cu sufletul la gura demonizarea progresiva a noului Adrian. Dar apoi?
Chiar daca, prin absurd, as da ce n-am dat in saizeci de ani de lucru, o
capodopera, ma intreb la ce bun... Pentru scopul meu final, pentru marea miza a
mea (pe linga care toate capodoperele lumii sint tarina din clepsidra si puful
papadiei), ajunge sa insir in trei rinduri etapele vietii larvare a unui psihopat:
copilul brutal, cu fata intunecata, care taie in bucati insecte si omoara cu pietre
pasarile cintatoare, pasionat de jocul cu bile de sticla si de aruncarea potcoavei
la tarus (mi-l amintesc pierzind, pierzind mereu bani, bile, nasturi si apoi
incaierindu-se cu disperare); adolescentul cu momente de furie epileptica si
apetit erotic exacerbat; puscariasul condamnat pentru viol si tilharie. Cred ca
singurul "apropiat" in toata aceasta intortocheata etapa a vietii lui am fost eu,
poate fiindca fuseseram cumva impreuna de mici, parintii nostri fiind vecini.
Oricum, nu m-a lovit niciodata si ma privea mai putin banuitor decit pe ceilalti,
oricine ar fi fost ei. De citeva ori l-am vizitat, tin minte, si la inchisoare, unde, in
frigul verde al vorbitorului, mi se plingea tot timpul, injurind oribil, de ghinionul
pe care-l avea la poker - si imi cerea bani. Aproape plingea de umilinta de a se
curata mereu, de a nu fi in stare nici la o singura mina din miile pe care le juca sa
ia banii celorlalti. Statea acolo, pe scindura verde, o mina de om cu ochii inrositi
de conjunctivita.
Nu, mi-e imposibil sa vorbesc despre el la modul realist. Cum sa infatisezi
realist o parabola vie? Orice tertip, orice intorsatura sau automatism stilistic
care aduce cit de cit a proza ma deprima, ma ingretoseaza. Sa mai spun ca, dupa
ce a iesit din inchisoare, s-a apucat de baut si in cel mult un an a decazut
ingrozitor. Nu avea slujba, iar singurele locuri pe unde il puteai gasi in mod sigur
erau citeva circiumi de duzina, unde de altfel cred ca si dormea. Il vedeai
umblind de la o masa la alta, imbracat in acel mod inconfundabil al betivilor
(haina pe pielea goala, turul pantalonilor tirindu-se pe trotuar) si cerind cite o
halba cu bere. Am vazut de multe ori farsa sinistra, dureroasa pentru mine, dar
in acelasi timp amuzanta, pe care i-o faceau din cind in cind clientii obisnuiti ai
circiumei: il chemau la masa si ii spuneau ca va capata berea daca va trage batul
lung din doua bete de chibrit tinute in pumn. Si se tavaleau de ris cind el tragea
intotdeauna batul scurt. Niciodata, sint sigur de asta, nu si-a "cistigat" berea in
acest fel.
Cam pe atunci mi-au aparut mie primele povestiri in reviste si, dupa un timp,
primul volum de povestiri, pe care il consider si azi cel mai bun lucru facut
vreodata de mine. Eram pe atunci fericit pentru fiecare rind pe care il scriam, ma
simteam in concurenta nu cu cei din generatia mea, ci cu marii scriitori ai lumii.
Am intrat, cu incetul, in constiinta publicului si in lumea literara, am fost adulat
si negat violent in proportii egale. M-am casatorit prima data si, in fine, am simtit
ca traiesc. Asta mi-a fost de altfel fatal, caci scrisul nu prea se impaca, de obicei,
cu belsugul si fericirea. Uitasem, fireste, de amicul meu, cind l-am reintilnit
dupa citiva ani in locul cel mai neverosimil pentru el: la un restaurant din
centru, in lumina stinsa, halucinata, a unor ciorchini de candelabre cu prisme
curcubeene. Vorbeam linistit cu nevasta-mea si imi plimbam privirile prin sala,
cind brusc mi-a atras atentia un grup de afaceristi care ocupasera o masa
incarcata ostentativ. In mijlocul lor si in centrul atentiei se afla el, cu figura lui
lunga si slaba, intolit sclipitor, dar aratind tot a golan cu gavanele ochilor stinse.
Zacea blazat pe scaun, pe cind ceilalti trancaneau cu o anume veselie cam
mitocaneasca. Am simtit totdeauna repulsie fata de obrajii aceia luciosi si
hainele de cioclu indecent prin care oamenii de felul lor inteleg sa se remarce.
Dar, desigur, eram in primul rind contrariat de schimbarea nesperata in bine a
situatiei materiale a amicului meu. Am mers pina la masa lor si i-am intins mina.
Nu stiu daca s-a bucurat sa ma vada, era impenetrabil, dar ne-a invitat sa ne
alaturam lor si, pe masura ce seara inainta inspre noapte, printre multe
banalitati si stupiditati care s-au insirat in conversatie, au inceput sa razbata
cuvinte in doi peri, expresii enigmatice pe care afaceristii si le pasau peste
incarcatura baroca a mesei si la care nu stiam cum sa reactionez. Timp de citeva
saptamini dupa aceea am simtit din plin teroarea de a fi intrezarit, chiar si
subconstient, niste perspective care se pierdeau spre un alt spatiu decit lumea
burgheza, in definitiv, chiar daca usor colorata de moftul artei, in care traiam.
Mai mult, aveam de multe ori, pe strada si chiar in biroul meu, senzatia ca sint
supravegheat, verificat de o instanta nedefinita, care doar plutea dizolvata, ca un
fum de amurg, in aer. Acum stiu sigur ca eram cu adevarat supus unor verificari
amanuntite, pentru ca fusesem propus sa-mi incep noviciatul in lumea
subterana a ruletei.
Uneori sint plin de fericirea gindului ca poate nu exista Dumnezeu. Ceea ce
in urma cu citiva ani mi se parea un paradis singeros (viata mea de atunci imi
apare intr-un raccourci verzui, asemenea Cristului lui Mantegna), acum mi se
pare un iad eufemizat de uitare, dar nu mai putin posibil, si deci terifiant. Ei
spuneau, ca sa ma incurajeze, cind am coborit prima data in subteran, ca doar
primul joc e mai greu de suportat si ca apoi latura "anatomica" a ruletei nu
numai ca nu te mai dezgusta, dar ajungi sa descoperi in ea adevaratul, dulcele
farmec al acestui joc; cui ii intra in singe, continuau ei, ii devine necesar ca vinul
si ca femeia. In prima noapte m-au legat la ochi si m-au purtat mai intii din
vehicul in vehicul pe strazile orasului, pina n-as mai fi fost in stare sa spun nici
cine sint, darmite unde ma aflu. Apoi m-au tirit pe niste coridoare sucite si
rasucite, am coborit trepte mirosind a piatra uda si a hoit de pisica. Pe deasupra,
din cind in cind, se auzea huruitul cite unui tramvai. Mi-au scos cirpa de la ochi
intr-o pivnita luminata slab de citeva luminari, unde erau asezate in chip de
mese, sub bolta arcuita, citeva butoaie de sardele, iar ca scaune lazi mai mici
sau rondele groase taiate din trunchiuri de copac. Totul amintea de o crama
aranjata cu ostentatie sa para cit mai rustica. Impresia aceasta era marita de
canile de tabla si paharele de bere din care, asezati in jurul butoaielor, sorbeau
privindu-ma si vorbind intre ei vreo zece-cincisprezece insi foarte veseli, bine
imbracati. Pe podeaua de lut fojgaiau gindaci mari de bucatarie. Unii, striviti pe
jumatate de vreo lovitura de calcii, mai agitau citeva labe si-o antena. M-am
asezat la masa unde statea si amicul meu roscat. Pariurile deja se facusera, erau
inscrise cu creta pe o mica tabla neagra, asa ca am dedus ca deocamdata aveam
sa fiu doar spectator. Sumele erau mari, mai mari decit tot ce vazusem vreodata
mizindu-se la un joc de noroc. La un moment dat, animatia actionarilor - cum
aveam sa aflu ca se numeau cei care mizau in acest joc - scazu, iar bautura
ramase uitata in cani si pahare, umplind incetul cu incetul aerul cafeniu cu un
miros acru de spirt si bere trezita. Privirile celor din pivnita alunecau tot mai des
spre usa scunda a acesteia. Usa se deschise dupa un timp, si in sala intra un
individ foarte asemanator cu amicul meu din copilarie, din perioada sa de
maxima decadere. Haina lui avea buzunarele rupte, pantalonii ii erau legati cu
sfoara de impachetat. Despre fata lui, care iesea valurita de sub parul smuls in
toate partile, nu se poate spune decit ca era o fata de betiv. Insul era impins de la
spate de un patron - era numele dat celui care angaja ruletistii - avind aspectul
unui barman, care ducea la subtioara o cutie unsuroasa de lemn. Betivanul se
sui pe o lada de brad pe care nu o observasem pina atunci si ramase acolo,
cocirjat, in atitudinea grotesc caricata a unui cistigator olimpic. Actionarii il
priveau si se agitau, aratindu-si mereu unul altuia cite un amanunt al infatisarii
celui de pe lada. Pe unul l-am surprins facindu-si cruce cu discretie. Altul isi
rodea furios pielitele de pe linga unghii. Altul striga ceva patronului. Dar
zgomotul inceta ca retezat, cind patronul deschise ladita. Toti isi lungira giturile,
hipnotizati, spre micul obiect negru care scinteia ca batut in diamante. Era un
revolver cu sase gloante, bine uns. Patronul il prezenta asistentei cu gesturi
lente, aproape rituale, ca un iluzionist care isi arata palmele goale cu care
urmeaza sa savirseasca minuni, isi trecu apoi palma peste butoiasul
revolverului, rotindu-l, iar acesta scoase un sunet subtire, zimtat, ca un ris de
gnom. Lasa revolverul jos si, dintr-o cutiuta de carton, scoase un cartus lucios in
camasa sa de alama, pe care il intinse celui mai apropiat actionar. Acesta il
controla atent si concentrat pe toate partile, aproba scurt din cap, parca
nemultumit ca nu gasise vreo neregula, si il trecu celui de linga el. Cartusul facu
inconjurul incaperii, lasind urme de grasime pe toate degetele. L-am atins si eu o
clipa. Ma asteptam, nu stiu de ce, sa fie rece ca gheata sau sa friga, dar era
caldicel. Cartusul se intoarse la patron, care, cu gesturi largi, explicite, il
introduse intr-unul din cele sase orificii ale butoiasului, isi trecu din nou palma
peste piesa mobila de metal, care se invirti citeva secunde lungi cu acelasi sunet
ascutit, scirtiitor. In cele din urma inmina, cu o ciudata reverenta, omului de pe
lada, arma scinteietoare. Intr-o liniste care iti pulveriza oasele si in care, imi
amintesc si acum, tot ce se auzea era fojgaitul gindacilor uriasi si sunetul slab
scos de antenele lor cind se atingeau una de alta, omul isi duse revolverul la
timpla. Din cauza ingrozitoarei concentrari si a luminii slabe, ochii incepura
sa-mi oboseasca, asa incit, deodata, silueta cersetorului cu pistolul la timpla se
descompuse in citeva pete galbene si verzui-fosforescente. Grundul peretelui alb
din spatele lui se reliefa enorm: vedeam fiecare crestatura si fiecare bobita de
var, ingrosate ca pielea de pe fata unui batrin, lasind urme albastrui pe perete.
Brusc, in pivnita incepu sa miroasa a mosc si transpiratie. Omul de pe lada, cu
ochii strinsi si gura strimbata ca si cind ar fi simtit un gust oribil, apasa violent
pe tragaci.
Zimbi apoi naiv si naucit. Micul declic al tragaciului fusese singurul sunet
care se auzise. Cobori de pe lada si se aseza, coplesit, pe ea. Patronul se repezi la
el si aproape il darima in imbratisare, in schimb, insii din sala incepura sa urle
ca scosi din minti, sa injure cumplit. Cind patronul si ruletistul sau iesira pe usa
scunda, acestia ii insotira cu huiduieli salbatice, cum nu se pot auzi decit la un
meci de box.
Intamplator, primul ruletist pe care il vazusem vreodata scapase cu viata. De
atunci, vreme de ani in sir, am asistat la sute de rulete si am vazut de multe ori
o imagine ce nu se poate descrie: creierul omenesc, singura substanta cu
adevarat divina, aurul alchimic unde se afla totul, imprastiat pe pereti si pe
podea, amestecat cu schije de teasta. Gindeste-te la coride sau la gladiatori si ai
sa intelegi de ce jocul asta mi-a intrat curind in singe si mi-a schimbat viata.
Ruleta are in principiu simplitatea geometrica si forta pinzei de paianjen: un
ruletist, un patron, niste actionari sint personajele dramei, in roluri secundare
sint distribuiti stapinul pivnitei, politistul care isi face rondul prin preajma,
hamalii naimiti sa scape de cadavre. Sumele relativ neinsemnate pe care ruleta
le baga in ei erau, din punctul lor de vedere, adevarate averi. Ruletistul este,
fireste, vedeta ruletei si ratiunea ei de a fi. De regula, ruletistii se recrutau din
rindurile groase ale nenorocitilor mereu in cautare de piine, asemenea ciinilor
vagabonzi, ale betivilor, ale puscariasilor abia eliberati. Oricine, numai sa fie viu
si sa-si puna sufletul la bataie pentru multi, multi bani (dar ce inseamna banii in
conditiile astea?), putea deveni ruletist. Era, de asemenea, preferabil sa nu aiba,
pe cit posibil, nici un fel de relatii sociale: familie, slujba, prieteni apropiati.
Ruletistul are cinci sanse din sase sa scape. El primeste de obicei cam zece la
suta din cistigul patronului. Acesta trebuie sa dispuna de fonduri serioase,
pentru ca, in caz ca ruletistul sau moare, trebuie sa plateasca mizele tuturor
actionarilor care au pariat contra lui. Actionarii, la rindul lor, au o sansa din sase
de cistig, dar, daca ruletistul moare, ei pot cere de zece ori miza, sau chiar de
douazeci de ori, dupa intelegerea prealabila cu patronul. Ruletistul nu avea insa
cinci sanse din sase de scapare decit la primul joc. Statistic vorbind, daca isi mai
punea o data pistolul la timpla, sansele lui scadeau. La a sasea incercare,
sansele lui se reduceau la zero. De fapt, pina cind vechiul meu amic a intrat in
lumea ruletei, devenind Ruletistul cu majuscula, nu se cunosteau cazuri de
supravietuire nici dupa patru jocuri. Cei mai multi ruletisti erau, fireste,
ocazionali, si nu ar fi repetat pentru nimic in lume teribila experienta. Doar citiva
erau atrasi de perspectiva de a face bani, si asta de obicei ca sa isi poata ei insisi
angaja vreun ruletist, devenind patroni, ceea ce se putea intimpla si dupa al
doilea joc. Nu are nici un sens sa continuu aici cu descrierea jocului. El este
stupid si atragator ca orice joc, aureolat, ce-i drept, cu minjitura de singe care
place ticalosiei noastre. Ma intorc la cel care a distrus jocul prin faptul ca l-a
jucat la perfectie. Din cite spune legenda (pe care o puteai auzi pe atunci in toate
tavernele orasului), el nu a fost racolat de vreun patron, ci a aflat singur despre
ruleta si s-a dus singur sa se vinda. Banuiesc ca patronul care l-a angajat a fost
foarte fericit sa faca rost asa de simplu de un ruletist, fiindca de obicei erau
necesare demersuri lungi si iritante, tocmeli penibile cu cei care-si scoteau
sufletul la mezat. La inceput, orice vagabond cerea luna de pe cer si iti trebuia
destula abilitate sa-l convingi ca viata si singele lui nu pretuiesc cit tot universul,
ci doar un anumit numar de bancnote, care depindea de cererea de pe piata. Un
ruletist caruia nu era nevoie sa-i demonstrezi ca este de fapt un nimeni, pe care
nu trebuia sa-l ameninti cu politia, era un noroc nesperat, mai ales cind primea
fara discutie prima suma, propusa cu jumatate de gura si cu priviri oblice de
patron. Despre cele dintii rulete la care a participat amicul meu n-am putut afla
mare lucru. Prima si a doua oara cind a scapat, poate chiar si a treia oara, imi
inchipui ca abia daca a fost remarcat de actionari. Cel mult, a fost socotit un
ruletist norocos. Dar dupa a patra si a cincea ruleta el deja devenise figura
centrala a jocului, de fapt un adevarat mit, care avea sa creasca exorbitant in
urmatorii ani. In doi ani de zile, pina la intilnirea noastra din restaurant,
Ruletistul isi dusese de opt ori revolverul la timpla prin diferite hrube din
labirintul murdar de sub fundatiile orasului nostru. De fiecare data, mi s-a
povestit (iar mai tirziu am putut sa ma conving si singur), pe fata sa chinuita,
aproape fara frunte, se intiparea o expresie de spaima coplesitoare, o frica
animalica, la care nu puteai suporta sa asisti. Parea ca tocmai frica asta
indupleca intotdeauna soarta si-l ajuta sa scape. Tensiunea sa emotionala
ajungea la culme cind apasa brusc, stringind ochii si rinjind, pe tragaci. Se auzea
micul declic, dupa care trupul sau cu oasele grele se prabusea moale pe podea,
lesinat dar neatins. Citeva zile zacea in pat, cu totul golit de vlaga, dar apoi se
intrema repede si isi relua viata impartita intre cabaret si bordel. Oricit s-ar fi
straduit, avind totusi o imaginatie redusa nu putea cheltui cit cistiga, asa ca
devenea din ce in ce mai bogat. Se dispensase de mult de girul patronului,
devenind el insusi propriul sau patron. De ce mai risca era o enigma. Nu te
puteai gindi decit la o singura explicatie, dar Dumnezeu stie cit adevar putea fi in
ea, si anume ca o facea pentru un anumit soi de glorie, ca un sportiv care
incearca in orice cursa sa se autodepaseasca. Daca asa stateau lucrurile, ar fi
fost ceva cu totul nou in privinta ruletei, care se facuse intotdeauna exclusiv
pentru bani. Cui i-ar fi trecut prin cap sa devina un fel de campion mondial la
supravietuire? Fapt este ca Ruletistul deocamdata reusea sa mentina acest
tempo demential in cursa lui, la care mai alerga un singur concurent: moartea.
Si tocmai in momentul in care aceasta cavalcada clandestina parea ca se
infunda-n monotonie (cei care veneau sa asiste la ruletele amicului meu o mai
faceau doar din dorinta de a-l vedea odata curatindu-se, nu ca sa mizeze, caci
aveau sentimentul, din ce in ce mai resemnat, ca mizeaza contra diavolului),
Ruletistul a facut primul gest de sfidare, care practic a desfiintat ruleta,
pulverizind orice posibilitate de competitie in afara de cea dintre el si tot ce
depaseste biata noastra conditie. In iarna acelui an el a anuntat, prin sistemul
de informatii inefabil, sigur si rapid al lumii ruletei, ca va organiza in noaptea de
Craciun o ruleta speciala: revolverul va avea doua cartuse in butoias in loc de
unul singur.
Sansele de scapare erau acum doar de trei la una, fara sa mai socotim
reducerea progresiva a sanselor dupa mai multe jocuri. Multi cunoscatori, chiar
si dupa moartea Ruletistului, mai socoteau ca aceasta ruleta de Craciun a fost de
fapt lovitura sa de geniu, si ca tot ce a urmat, desi mai spectaculos, n-a fost decit
o consecinta a acestui gest. Am fost de fata la ruleta de Craciun. Sala subterana
era a unei fabrici de coniac isi pastra mirosul de bautura chimica, proasta. Desi
era mai mare decit oricare alta pe care o vazusem, in noaptea aceea era plina
pina la refuz. Oriunde priveai, intilneai figuri cunoscute, ofiteri si pictori, citiva
preoti barbosi, industriasi si femei mondene, toti surescitati de inovatia
neasteptata adusa ruletei. Tabla pe care doi tineri in camasi scriau cotele
pariurilor ocupa tot peretele din spatele laditei pe care trebuia sa se urce
Ruletistul. Acesta aparu dupa un timp, abia stravazindu-se prin fumul albastru
din hruba. Urca pe lada si, dupa tot acel ceremonial al verificarii amanuntite a
armei si cartuselor, care dura mai mult decit de obicei, caci nimeni nu-si refuza
placerea sa mingiie aproape voluptuos teava revolverului, lua pistolul, il incarca,
virind cele doua cartuse la intimplare in orificiile butoiasului, pe care il puse in
rotatie trecindu-si palma peste el. Micul ris zimtat se auzi din nou in linistea
salii, dar, ca intotdeauna, linistea nu se tulbura cu nici o explozie si pe peretii
varuiti nu se intinse nici o floare de singe. Ruletistul se prabusi de pe ladita in
bratele celor din primele rinduri, rasturnind pahare si rostogolind fisicuri de
monezi de pe masutele improvizate. Am plins atunci ca un copil, de emotie si
disperare, caci pariasem o suma care pentru mine era uriasa si pierdusem, ca
toti cei care se inversunau cu atit mai mult cu cit parea evident ca Ruletistul
avea o sansa monstruoasa. Am iesit, ca intotdeauna, in grupuri mici din vizuina
intortocheata si, cu toata noaptea de-afara, cu toata linistea cartierului periferic,
ne-am simtit tot drumul vizati de-o privire parca dizolvata in tot ce ne inconjura,
in stratul orbitor, fluorescent, de zapada depus peste tot, in vitrinele impodobite
cu braduti si stele de hirtie argintie, in rarii trecatori incarcati de pachete si copiii
infofoliti, cu fularele peste nas si gura. Cite o femeie imbujorata de frigul umed,
zgribulita in haina de blana, isi tragea prietenul sau sotul in fata vitrinelor cu
cizme si cu esarfe, care puneau pe fata lor umbre turcoaz, azurii, violete. Drumul
meu spre casa trecea pe linga parcul copiilor, unde un popor de prichindei
minjiti de acadele se opreau nauci in fata casutelor unde se vindea limonada si
turta dulce. Un tata gros imbracat, care tragea dupa el pe ghetus sania calarita
de fetita lui, mi-a facut cu ochiul. Era un patron pe care il cunoscusem la alta
ruleta. Brusc m-am simtit oribil.
Fireste ca imi promiteam mereu sa ma rup de lumea ruletei. Dar in vremea
aceea publicam si cite doua sau trei carti pe an, aveam acel gen de succes care
precede o mare tacere si apoi uitarea. Cu fiecare noua carte, ma refaceam dupa
pierderile de la ruleta si ma infundam iarasi acolo, sub pamint, unde se pare ca
o presimtire a carnii si scheletului nostru ne atrage inca din timpul vietii. Lucrul
de care ma mir acum cel mai mult este continutul "idealist", "gingas" al acelor
carti, d'annunzianismul gretos in care ma complaceam. Cugetari nobile, gesturi
princiare, horbote de matase, mots d'esprit scinteietoare si un povestitor intelept,
atoatestiutor, care facea cu substanta fara substanta a istorisirilor lui mii de
scamatorii delicate. Odata intrat din nou in conspiratia ruletei, nu se putea sa
nu ma izbeasca imediat, ca un val din ce in ce mai fierbinte, mai surescitat,
stirile despre noile reguli ale jocului impuse tacit de personalitatea coplesitoare a
Ruletistului. Dupa ce repetase de inca doua ori ruleta cu doua cartuse, acesta se
vazu atit de bogat si atit de angrenat in zeci de branse ale industriei tarii, ale
caror actiuni le poseda, incit ruleta ca afacere vulgara, ca sursa de existenta sau
de avere devenise o idee absurda. Pe de alta parte, cotele sale tindeau sa scada,
in ciuda fanaticilor care se ruinau incapatinindu-se sa joace impotriva lui. La un
singur semn al Ruletistului, tot sistemul pariurilor se prabusi. Devenise de prost
gust sa mai organizezi rulete in care un biet vagabond isi duce pistolul la timpla.
Nu mai existau patroni si actionari, si singurul care mai organiza rulete
ramasese Ruletistul. Dar totul deveni un spectacol, cu bilete de intrare in loc de
pariuri, spectacol cu un singur interpret care, din timp in timp, ca un gladiator
in arena, infrunta destinul. Salile inchiriate deveneau tot mai spatioase. Se
renuntase cu totul la traditia gaurii de sobolan, la mirosul de singe si baligar, la
prenumele rembrandtiene. La subsol se aduceau acum matasuri grele, cu luciu
unsuros, pocale de cristal pe mesele cufundate sub valuri de dantela olandeza,
mobilier cu intarsii florale si candelabre cu sute de prisme si turturi de cuart. In
locul berii ordinare se serveau acum bauturi fine in sticle de forme ciudate.
Femei in toalete de seara se lasau conduse pina la mese, de unde priveau apoi
curioase scena, pe care deocamdata cinta o orchestra din care ieseau in toate
partile pilnii aurii de trompeta, gituri curbe de saxofon, tije gratioase, in continua
miscare, de trombon. Cred ca asa arata si sala in care Ruletistul s-a produs
prima data incarcind revolverul cu trei cartuse. Avea acum exact atitea sanse de
a supravietui cite posibilitati de a juca ultima oara jocul acesta dement. Pentru
ca noua ambianta, luxul ostentativ care invelea ca o crisalida insecta terifica a
ruletei, nu facea decit sa sporeasca excitatia spectatorilor la mirosul mortii. Totul
era, mai departe, cit se poate de adevarat. E drept ca Ruletistul avea acum parul
dat cu briantina si purta smokingul si pantalonii largi ai acelei epoci, dar
revolverul era adevarat si gloantele cu totul reale, iar probabilitatea
"accidentului" atit de asteptat - mai mare ca oricind. Arma a trecut din nou prin
toate miinile, lasind pe degete un miros fin de ulei. Nici cea mai delicata doamna
din sala nu-si ascundea ochii, in scinteierea violeta a carora se citea dorinta
perversa de a vedea ceea ce, unele doar auzisera despre ruleta: teasta plesnind
ca o coaja de ou si substanta ambigua, lichida, a creierului stropindu-le poala
rochiilor. De altfel, m-a cutremurat intotdeauna pofta de a fi linga moarte a
femeilor, fascinatia lor pentru barbatii care miros aproape metafizic a praf de
pusca. Succesul incredibil la femei al cimpanzeului stupid si scofilcit, care din
cind in cind se juca cu propria lui viata, trebuie sa fi venit de aici. Niciodata cred
ca nu s-ar fi iubit mai cu pofta acele femei decit dupa ce ar fi asistat la moartea
lui, ajungind acasa cu iubitii lor si aruncindu-si pe jos rochiile insingerate,
patate ca niste pansamente de substanta cenusie si lichid ocular. Dar Ruletistul
sui pe lada imbracata in brocart rosu, isi duse pistolul la timpla si, cu aceeasi
expresie de spaima paroxistica pe figura, smuci de tragaci. Apoi, in tacerea care
suspenda totul timp de citeva secunde, se auzi doar bufnitura corpului sau pe
podea. Dupa citeva zile de delir la spital, Ruletistul isi relua viata obisnuita. Mi-e
greu sa uit chipul sau torturat zacind cu fata in sus pe covorul de Buhara de la
picioarele lazii. Altadata, ruletistii care scapau erau huiduiti, uneori si batuti de
actionarii disperati; acum insa, amicul meu era aplaudat ca o mare vedeta de
cinema, corpul sau cufundat in inconstienta era inconjurat cu veneratie. Fete
tinere se-nghesuiau spre el plingind isteric si erau fericite daca il puteau macar
atinge.
Ruleta cu trei cartuse gresate in butoias se confunda in mintea mea cu cele
care au urmat. Era ca si cind trufia diabolica a Ruletistului il impingea tot mai
mult sa ofenseze divinitatile hazardului. Curind, el anunta o ruleta cu patru
cartuse infipte in cele sase alveole ale butoiasului, iar apoi cu cinci cartuse. Un
singur orificiu gol din sase, o singura sansa de supravietuire din sase! Jocul
inceta sa mai fie joc si pina si cel mai superficial dintre cei care ocupau acum
fotoliile cu catifea simtea, nu cu creierul, nici cu inima, ci cu oasele, cu zgirciurile
si cu nervii, maretia teologica pe care o capatase ruleta. Dupa ce Ruletistul
incarca arma si puse in rotatie butoiasul, stirnind iarasi micul riset sacadat de
metal negru, bine uns, piesa hexagonala, grea de cartuse, se opri cu singurul loc
gol in dreptul tevii. Declicul tragaciului, care suna in sec, si caderea Ruletistului
fura inconjurate de-o liniste sacra.
Stau cu patura pe mine la masa de scris si totusi mi-e oribil de frig. Cit timp
am scris rindurile astea, camera mea, cavoul meu, a calatorit prin ceata neagra
de-afara atit de repede, incit mi s-a facut rau. M-am sucit si m-am rasucit in pat
toata noaptea, sac neputincios de ciolane aburite de transpiratie. Afara nu mai
exista nimic, niciodata. Oricit ai merge, in orice directie, pina la infinit, e numai
ceata asta neagra si deasa, solida ca smoala. Ruletistul e miza mea si-ar trebui
sa fie bucatica de aluat in jurul careia ar fi posibil sa creasca din nou piinea
pufoasa a lumii. Altfel totul, daca exista un tot, este plat ca o lipie. Dar daca el a
existat, si a existat - iata pariul meu - atunci lumea exista, si eu nu mai voi fi silit
sa inchid ochii si, cu pielea zbircita pe oase, cu carnea pe dinafara ca o blana de
singe, sa inaintez asa pentru cit tine vesnicia. Din povestea asta imi fac un
acvariu, cel mai mizerabil, caci nu ma intereseaza un acvariu decorativ, in care
eu si el, fiecare garantie pentru realitatea celuilalt, sa incercam sa supravietuim,
ca doi pesti semitransparenti, cu inima vizibila in zvicnirea ei si tirind dupa noi
un firisor subtire de excremente. Mi-e groaza de gindul ca acvariul va ramine
gaurit. Pentru Dumnezeu, sa fac un efort, desi nu mai imi simt sira spinarii...
Ani de zile Ruletistul a tinut ingerul de haina, luptindu-se sa-l dea jos,
smucindu-l in toate partile. A venit insa si seara cind l-a apucat de grumaji si,
adunindu-si puterile, l-a privit adinc in ochi. Iar Domnul, spre dimineata, l-a
schilodit si i-a schimbat numele... In acea ultima seara a ruletei, practic toata
protipendada orasului se adunase in uriasa hala frigorifica din subteranele
abatorului. Decorul salii putea parea cu totul ciudat celui care se obisnuise cu
luxul ostentativ, de parveniti, al salilor dinainte. Nu stiu daca o intuitie a cuiva
sau o reminiscenta din A rebours condusese la acel hibrid nostalgic, la
amestecul acela oarecum pervers de promiscuitate si rafinament, al carui efect
era mult mai puternic decit al fastului de-acum doar citeva luni. La prima
vedere, cu exceptia dimensiunilor salii, aveai impresia ca te afli intr-una din
vechile hrube mizere din vremurile "preistorice" ale ruletei. Peretii erau plini de
mizgaleli obscene si inscriptii zgiriate sau trasate grosolan cu carbune, dar un
ochi cit de cit format nu putea sa nu observe de la inceput rafinamentul estetic,
duetul grafic coerent si emotionant al unui mare artist, al carui nume, din
motive evidente, prefer sa nu il amintesc. Masutele imitau, din esente pretioase
de lemn si stucaturi aurite, butoiasele de sardele in jurul carora stateau
actionarii de altadata. Halbe de cristal imitau aspectul barbar al celor de sticla
ieftina, pina la nuanta lor verzuie si ciobiturile artificiale. Filtre mohorite
imprastiau o lumina morbida, de facla de seu, amestecata cu valurile de fum
albastrui, ca al trabucurilor de altadata, dar acum parfumat cu mosc si trezind
un sentiment delicat, nostalgic. Pe scena din fata salii se afla o cutie adevarata
de portocale, adusa din port si plina de inscriptiile unei firme arabe. In sala,
atrasi de fantasticul mizei din acea seara, puteai recunoaste, in burnusurile lor
albe, diversi magnati ai petrolului, vedete de cinema si cintareti la moda,
industriasi cu plastroane scrobite si garoafa la butoniera. Fiecare acceptase, la
intrare, sa fie legat la ochi cu o esarfa de matase pe care nu si-o scosese decit in
sala. Eu insumi eram, o spun cu atita dezgust incit nu pot fi banuit de lipsa de
modestie, un fel de vedeta care atragea privirile, chiar si ale lumii celei mai
blazate, chiar si ale celor aflati linga mine in acea seara. Niciodata nu se facuse
mai multa publicitate cartilor mele, care deveneau tot mai groase si mai pe
gustul lor: nobile, da, in primul rind nobile. Generoase, in primul rind
generoase. Asa suna motivatia juriului cind mi-au dat Premiul National: "Pentru
umanitatea nobila si generoasa a cartilor sale, pentru deplina stapinire a unei
limbi expresive."
Cind Ruletistul aparu in sala, imbracat in bizare fisii de stofa care imitau, cu
gust, zdrentele, si cind seful de sala, deghizat in patron, deschise cutia pe care-o
adusese sub brat si prezenta publicului un superb Winchester (acum intr-o
colectie particulara) cu miner de fildes si teava scinteietoare, ni se opri respiratia.
Nu puteam crede ca poate fi adevarat ceea ce urma sa se produca. Pentru ca
Ruletistul anuntase cu citeva saptamini inainte ca la urmatoarea ruleta va
incarca revolverul cu toate cele sase gloante! Intre progresia de la un cartus la
cinci, oricit de neverosimila ar fi fost si aceea, si nebunia de acum era prapastia
de la o singura sansa la nici una. Stropul de omenesc pe care Ruletistul il mai
pastrase in tentativa sa se evapora acum sub milionul de sori al certitudinii.
Verificarea cartuselor si a revolverului a durat ore in sir. Cind s-au intors la el,
Ruletistul, suit pe lada sa, le zornai o clipa in pumn ca pe niste zaruri si apoi le
introduse, cite unul, in cele sase locasuri ale butoiasului. Cu o miscare violenta a
palmei il puse in miscare. "Inutil", tin minte ca a soptit cineva linga mine. In
linistea terifianta, micul hohot dintat al rotirii butoiasului se auzea clar.
Tremurind, convulsionat la fata, cu o spaima in ochi cum poate doar la cei aflati
in agonie poti vedea, el duse pistolul la timpla. Lumea se ridica din scaune.
Il priveam cu atita incordare, incit simteam cum mi se umfla venele
timplelor. Vedeam cocosul revolverului cum se ridica incet, parca vibrind. Si
brusc, ca si cum acea vibratie s-ar fi propagat in sala, am simtit cum imi fuge
pamintul de sub picioare. L-am mai vazut pe Ruletist prabusindu-se de pe lada
si revolverul descarcindu-se cu zgomot apocaliptic. Dar aerul era deja plin de un
zgomot surd, spintecat de tipetele femeilor si de zornaitul sticlelor rasturnate
facute tandari. Cuprinsi de panica spatiului inchis, ne-am calcat in picioare ca
sa navalim mai repede afara. Zgiltiielile au durat citeva minute bune,
transformind strazi intregi in gramezi de moloz si fiare strimbe. Chiar la iesire,
un tramvai deraiat intrase intr-un magazin de mobila, facind vitrinele praf. Dupa
o ora cutremurul a reinceput, ceva mai slab ca prima data. Cine a mai avut
curajul sa intre in casa in noaptea aceea? Am umblat pe strazi pina cind ceata
diminetii albi orizontul si praful de la cladirile darimate se mai depuse pe
caldarim. Abia atunci mi-am adus aminte ca Ruletistul probabil ca fusese
abandonat acolo, in hala subterana, si m-am intors sa vad daca mai traia. L-am
gasit intins pe podea, ingrijit de citiva insi. Avea un picior luxat din sold si gifiia
de durere. Linga el se mai afla inca revolverul, mirosind a praf de pusca si avind
in butoias numai cinci cartuse. Al saselea lasase o gaura negricioasa intr-un
perete al salii, aproape de tavan. Am oprit o masina de pe strada si l-am dus pe
amicul meu din copilarie la spital. S-a intremat repede, dar a schiopatat intregul
an cit a mai trait. Acea seara a ingropat ruleta, care s-a sters din mintea tuturor,
asa cum indeobste uitam orice lucru pe care l-am adus la perfectiune.
Generatiile mai tinere, de dupa razboi, nu au mai dat de urma acestor Mistere.
Eu doar mai depun marturie - dar pentru tine, nimeni, pentru tine, nimic.
Din seara cutremurului, Ruletistul s-a infundat in cartierele sale dubioase,
lasind in urma, ca de obicei, un sir de scandaluri abia musamalizate. Se pare ca
niciodata nu s-a mai gindit la ruleta.
Nu mai pot scrie nici o pagina pe zi. Dureri continue in picioare si in vertebre.
Dureri in degete, in urechi, in pielea fetei. Ce va fi, ce va fi dupa moarte? As vrea
sa cred, cum as vrea! - ca se va deschide de acolo o noua viata, ca starea noastra
de acum e una larvara, in asteptare. Ca eul, de vreme ce exista, trebuie sa fi gasit
un mijloc de a-si asigura permanenta. Ca voi trece in altceva, infinit mai
complex. Altfel este absurd, si nu vad un loc pentru absurd in proiectul lumii.
Miliardele de galaxii, cimpurile imperceptibile, in fine, lumea asta care imi
inconjoara craniul ca o aura nu ar putea exista daca n-ar trebui ca eu s-o cunosc
in intregime, s-o posed, sa fiu ea. Azi-noapte, ghemuit sub plapuma, am avut un
fel de viziune. Abia ma nascusem dintr-o burta prelunga, singerie, nespus de
obscena, care-mi daduse o ciudata miscare rotitoare. Cu o viteza infinita, lasind
in urma dire de lacrimi, limfa si singe, ma insurubam in noapte. Si deodata, de la
marginea noptii, imi iesi in fata un urias Dumnezeu de lumina, atit de mare incit
nu-mi incapea in simturi si in intelegere. Ma indreptam catre pieptul lui enorm,
iar trasaturile fetei lui severe fugeau in sus, turtindu-se la marginea cimpului
meu vizual. Curind n-am mai vazut decit marea lumina galbena a pieptului sau,
pe care l-am strapuns rostogolindu-ma, si, dupa o navigare nesfirsita prin
carnea lui de foc, i-am iesit prin spinare. Privind in urma, pe cind ma indepartam
in zbor, l-am vazut pe colosalul Iehova prabusindu-se spre stinga cu fata in jos.
Incetul cu incetul se micsora si disparu, si eram iarasi singur in noaptea fara
limite. Dupa un timp cu neputinta de estimat (dar pe care l-as numi eternitate),
la marginea vederii mele se ridica un alt Dumnezeu enorm, aidoma cu primul.
L-am strapuns si pe-acesta si am tisnit inainte in vid. Apoi, dupa o alta vesnicie,
aparu altul. Sirul de Dumnezei, privind in urma, se marea tot mai mult. Erau
sute, apoi mii, prabusiti cu fata in jos cind spre dreapta, cind spre stinga,
asemenea dintilor unui fermoar gigantic de flacara. Si descheind fermoarul in
zborul meu, am dezvelit pieptul adevaratului Dumnezeu, raccourci mai grandios
decit orice pe lume. Rotindu-ma, carbonizat de lumina sa, m-am ridicat la o
inaltime atit de mare deasupra lui, incit mi-a fost dat sa-l vad in intregime. Cit de
frumos era! Pieptul paros, ca de taur, purta sini de femeie. Fata ii era tinara,
incoronata de flacara pletelor impletite in mii de cosite; soldurile, largi,
adapostind puternicul organ viril; in totul, din crestet pina-n talpi, era doar
lumina. Ochii ii tinea intredeschisi, zimbea extatic si trist, iar in dreptul inimii,
sub sinisorul sting, avea o rana ingrozitoare, intre degetele miinii drepte tinea, cu
un gest nespus de gratios, un trandafir rosu. Asa plutea, culcat, in spatiul care
se straduia sa-l cuprinda, dar care parea sorbit, cuprins de el... M-am trezit intre
mobilele reci ale odaii mele, plingind uscat, senil. Am vrut sa arunc paginile
astea adunate aici atit de fara sens. Dar ce poate face un om care a scris toata
viata literatura? Cum poate iesi din arcanele stilului? Cum, cu ce instrumente,
poti asterne pe-o pagina o marturie pura, eliberata din carcerele conventiei
artistice? Sa ma adun si sa am curajul sa recunosc: in nici un fel. Am stiut asta
de la inceput, dar, in viclenia mea de animal incoltit, am ascuns jocul meu, miza
mea, pariul meu, de privirile tale. Pentru ca, in cele din urma, am mizat tot pe
literatura. Am folosit, in rationamentul meu masochist, pascalian, tocmai ceea
ce parea ca imi sta impotriva. Iata tot rationamentul meu, tot ce ma face sa duc
pina la capat (doar eu stiu cu ce efort) "povestea" asta: l-am cunoscut pe Ruletist.
De acest lucru nu ma pot indoi, in ciuda faptului ca era imposibil ca el sa existe,
totusi el a existat. Dar exista un loc in lume unde imposibilul e posibil, si anume
in fictiune, adica in literatura. Acolo legile statisticii pot fi incalcate, acolo poate
aparea un om mai puternic decit hazardul. Ruletistul nu putea trai in lume, ceea
ce e un fel de a spune ca lumea in care el a trait este fictiva, este literatura. Nu
am nici o indoiala, Ruletistul este un personaj. Dar atunci si eu sint un personaj,
si aici nu ma pot opri sa nu exult de bucurie. Caci personajele nu mor niciodata,
ele traiesc de cite ori lumea lor e "citita". Daca nu isi va saruta niciodata iubita,
pastorul pictat pe urna greaca stie macar ca o va privi vesnic. Iata pariul meu si
nadejdea mea. Sper din toata inima, si am un argument forte: Ruletistul, ca sint
un personaj de povestire, ca, desi am optzeci de ani, nu voi muri niciodata,
pentru ca, de fapt, nu am trait niciodata. Poate ca nu traiesc intr-o povestire
valoroasa, poate ca sint doar un personaj secundar, dar pentru un om la capatul
vietii orice perspectiva este preferabila aceleia de-a disparea pentru totdeauna.
In privinta sansei fantastice a Ruletistului s-au facut sute de presupuneri.
Ce pot face decit sa mai adaug una, daca nu mai reala, cel putin mai coerenta
decit majoritatea celorlalte? Cunoscindu-l de mic pe Ruletist, stiu ca, de fapt, nu
sansa, ci, dimpotriva, cel mai negru ghinion, un ghinion supranatural, as zice,
l-a caracterizat intotdeauna. Niciodata nu a avut bucuria sa cistige nici la cel mai
copilaresc joc unde hazardul avea vreun rol. De la jocul de bile pina la cursele de
cai, de la aruncarea potcoavei la tarus pina la poker, parea ca destinul il folosea
ca pe un bufon, ca il privea cu un ochi mereu ironic. Ruleta a fost marea lui
sansa, si e uimitor cum acest om rudimentar in gindire a avut totusi viclenia sa
profite de singurul punct unde putea sa strapunga, ca un scorpion, platosa sortii
si sa transforme batjocura vesnica intr-un etern triumf, in ce fel? Mi se pare
acum simplu, primitiv si in acelasi timp genial de simplu: Ruletistul miza
impotriva lui. Cind isi ducea pistolul la timpla, el se dedubla. Vointa i se intorcea
impotriva si-l condamna la moarte. De fiecare data era convins cu toata fiinta sa
ca va muri. De aici, cred, expresia de groaza nemarginita care ii aparea pe fata.
Ghinionul sau fiind insa total, nu putea decit sa esueze intotdeauna in intentia
de a se sinucide. Poate ca aceasta explicatie e doar o prostie, dar, cum ziceam,
mi-e imposibil sa vad alta care sa stea cit de cit in picioare. De altfel, acum, toate
acestea nu mai conteaza...
Sint obosit. Fac efortul vietii mele sa mai scriu o pagina. Va fi si ultima, caci
zarurile sint aruncate si acvariul e gata. Sa astup ultima fisura pe unde mai
curge apa - si apoi voi ramine mut si imobil alaturi de el. Doar cozile si voalurile
inotatoarelor ne vor mai pulsa din cind in cind. Astept acel moment cu-atita
voluptate, incit abia mai am rabdare sa duc pina la capat povestea Ruletistului.
Sfirsitul lui a venit repede, dupa ruleta cu sase cartuse din care supravietuise
monstruos. La mai putin de un an de atunci, intorcindu-se de la tripou intr-o
dimineata laptoasa, a fost brusc tras intr-un gang de pe ulita promiscua pe care
isi tira picioarele. Un adolescent de nici saptesprezece ani i-a pus un revolver la
timpla si i-a cerut banii. A fost gasit citeva ore mai tirziu, mort, avind alaturi
revolverul de pe care nefericitul pusti nici nu-si stersese amprentele. Cadavrul
nu avea nici o urma de rana, iar expertiza medicala a constatat moartea prin atac
de cord. De altfel, in revolver, cu care nu se trasese, nu s-a gasit nici un cartus.
Tinarul a fost gasit in aceeasi zi, ascuns la niste prieteni, si totul a devenit
limpede. Intentia sa fusese doar de jaf. Pistolul era descarcat si-l folosise doar
pentru intimidare. Dar betivul pe care il atacase fusese cuprins de o spaima
teribila si se prabusise greu la pamint, iar tinarul isi pierduse capul, aruncase
revolverul si fugise. Pentru ca nu avea rude si nimeni nu parea sa-l cunoasca (eu
insumi am stat ascuns citeva zile, pina s-a terminat totul), Ruletistul a fost
ingropat in graba, cu o cruce simpla, de scindura, la capatii.
Asa imi inchei si eu crucea si giulgiul meu de cuvinte, sub care voi astepta sa
revin la viata, ca Lazar, cind voi auzi vocea ta puternica si clara, cititorule.
Inchei, pentru ca lespedea sa aiba un epitaf si cercul sa se inchida, cu versurile
lui Eliot, pe care atit le iubesc:
Daruieste, Doamne, pacea Israelului
Celui care are optzeci de ani si nici un viitor pe pamint.
Sa smulg un sunet din trecutul vietii,
Sa fac, o suflet, ca din nou sa tremuri
Cu mina mea in van pe lira lunec;
Pierdut e totu-n zarea tineretii
Si muta-i gura dulce-a altor vremuri,
Iar timpul creste-n urma mea... ma-ntunec!
MIHAI EMINESCU
MENDEBILUL
Visez enorm, colorat in dementa, am in vis senzatii pe care nu le incerc
niciodata in realitate. Mi-am notat sute de vise de-a lungul ultimilor zece ani,
dintre care unele se repetau convulsiv, tirindu-ma pe sub aceleasi furci caudine
ale rusinii si urii si singuratatii. Sigur, se spune ca scriitorul pierde cu fiecare vis
povestit cite un cititor, ca visele plictisesc intr-o povestire, fiind doar o metoda
comoda si invechita de punere in abis. Rareori, intr-adevar, un vis este
semnificativ pentru celalalt, in plus, scriitorii uzeaza citeodata de contrafaceri,
construiesc visul la calibrul cerut, care sa reflecte si sa ordoneze realitatea difuza
a povestirii, asa cum, daca pui un capac de stilou in mijlocul unei mizgaleli
anamorfotice, vezi reflectata in el femeia goala. Pentru ca vreau sa incep
povestirea aceasta cu un vis, incerc sa ma apar cumva de acuzatia de lene si
naivitate care s-ar declansa automat. Sint, dupa cum stiti, un prozator de ocazie.
Nu scriu decit pentru voi, dragi prieteni, si pentru mine. Meseria mea adevarata
e anosta, dar mie imi place si ii cunosc foarte bine trucurile. Trucurile scrisului
insa ma lasa rece. De un an si ceva, de cind asist la intrunirile voastre
duminicale, as fi putut sa invat enorm in privinta tehnicii prin care se incheaga o
povestire.
Oricum insa, mi-era teama ca nu as fi avut mare lucru de spus. De fapt, pina
in noaptea cind am visat ceea ce vreau sa va povestesc, am fost convins ca nu
exista nimic in viata mea care sa merite sa fie scos la lumina. Deci nu incerc sa
fac o punere in abis, ci vreau doar sa iau lucrurile de la inceput, pentru ca sint
convins ca, si in viata, si in fictiune, inceputul da tonul si in nebunie; imi
amintesc cum a inceput s-o ia razna un fost prieten al meu.
A venit intr-o seara foarte agitat in garsoniera mea si mi-a povestit ciudat de
coerent ce i se intimplase cu o ora inainte: "M-am suit in tramvai ca sa merg la o
cunostinta. Din cauza frigului de afara geamurile vagonului erau aburite. Pe
scaun, in fata mea, statea o femeie cam de la tara, intr-o canadiana maro
murdara si cu o broboada verde. Nici n-am observat-o pina ce nu a ridicat mina
inmanusata grosolan si a sters o portiune din geamul aburit. Tocmai ma uitam
afara prin pata devenita transparenta, cind tramvaiul a intrat in pasaj si pata s-a
facut neagra ca smoala pe fondul alb al restului geamului. Ei bine, pata
reproducea perfect profilul lui Goethe din cunoscuta umbra chihezeasca. Totul
era acolo: nasul drept pornind direct din fruntea oblica, peruca terminata cu
codita, buzele ferme, barbia rotunda..."
Deci, sa n-o mai lungesc si sa incep si eu povestirea visului despre care am
pomenit. Am visat acum vreo doua luni ca eram inchis pur si simplu intr-un
borcan, dar intr-unul taiat parca in cristal de stinca. Ma invirteam de colo-colo
prin borcanul care din cind in cind scapara curcubee si priveam cu mare
multumire prin peretii sai lumea fluida, pilpiitoare, din jur. O pasare venea
lopatind dinspre muntii indepartati si, pe masura ce se apropia, se latea
arcuindu-se pe peretii curbi. Cind s-a apropiat foarte mult, i-am vazut ochiul
mjgdalat, urias, intinzindu-se ca intr-o lupa si brusc cuprinzindu-ma din toate
partile. Mi-am acoperit fata cu un sentiment ingrozitor de rusine si placere. Cind
am privit din nou, am observat ca in peretele borcanului, care scinteia
nebuneste, aparusera contururile subtiri ale unei usi. M-am repezit spre ea
ingrozit de gindul ca ar putea sa fie deschisa. Dar am respirat usurat: un lacat
enorm, moale, ca de carne, atirna la usa. Pe drumeagul care cobora din muntii
indepartati si se oprea in fata usii mele venea o fetita. Parea cuminte si bine
crescuta cum inainta, cu funde mari la codite si cu gurita umeda, inspre usa.
Peretii borcanului devenisera drepti si limpezi ca de clestar si brusc am simtit o
spaima irationala, o teroare cum nu mi-a fost dat sa mai incerc vreodata. Fetita
ajunsese in fata usii si incepu sa bata cu pumnii mici, sidefii, in cristalul gros. De
spaima, ma trintisem pe jos si ma zvircoleam, dar nu o slabeam din ochi. Cind a
apucat lacatul, am simtit ca mi se sfisie maruntaiele, ca imi explodeaza inima.
Ea a rupt lacatul si, cu miinile minjite de singe, a impins greaua usa de cuart. A
ramas incremenita in prag, intr-o atitudine pe care mi-e imposibil sa v-o descriu,
pentru ca nu exista cuvinte capabile s-o faca. Si deodata am vazut scena de
undeva din spatele fetitei, in timp ce ma departam pe drumeagul care ducea spre
muntii indepartati, asa incit am putut cuprinde cu privirea o suprafata din ce in
ce mai mare din zidurile masive de sticla sau gheata sau cristal ale borcanului,
care nu era nicidecum un borcan, ci un urias castel, o constructie obtuza, cu
cornise si stucaturi si ciubucarii si gorgone si luminatoare si balcoane si
creneluri si foisoare si jgheaburi numai si numai din materie rece si
transparenta. Iar in mijlocul miilor de sali cu pereti stravezii ma aflam eu, trintit
la pamint, si fetita in cadrul usii larg deschise, iar in spatele ei, de la intrarea in
castel si pina la camera din centru, sute de usi date de perete, cu lacatele
insingerate.
M-am trezit cu o senzatie stupida, care m-a siciit toata dimineata, dar nu
mi-am amintit visul decit dupa prinz, mai intii ca niste fulgerari de emotie pura
in plex, apoi, la scoala, pe cind imi ascultam elevii, ca niste secvente dureroase
ininteligibile. Mi-a trebuit si ziua urmatoare ca sa pot reconstitui tot ce-am
povestit aici. Ba chiar, nu stiu de ce, am impresia ca imi amintisem mai mult
decit stiu acum si ca, intre timp, am uitat. Da, acum, cind scriu, ma strafulgera
gindul ca am stiut ce gesturi a facut si ce cuvinte a rostit fetita din vis, dar simt ca
nu ma pot concentra cu nici un chip asupra lor. Sper sa-mi aduc aminte in
cursul povestirii...
Am incercat ca de obicei, dupa ce mi-am notat visul, sa-i fac o anamneza. Am
luat-o la intimplare, vrind sa-mi aduc aminte vreun amanunt pe care sa-l pot
lega de vreo secventa a visului. Dupa o reverie de vreo doua ore in fata cestii de
cafea, timp in care m-am fixat la abtibildul lipit pe ceasca, un fluture purpuriu
cu doua pete ca doi ochi imensi, albastri, tiviti cu auriu, pe cele doua aripi, si cu
corpul in forma de vierme neted, dezgustator, am notat in jurnalul meu
urmatorul text, care mi-a venit spontan: "Cind visez, o fetita sare din patul ei, se
duce la fereastra si, cu obrazul lipit de geam, priveste cum soarele apune peste
casele roze si galbui.
Se intoarce cu fata spre dormitorul rosu ca singele si se ghemuieste, din nou
sub cearceaful ud. Cind visez, ceva se apropie de corpul meu paralizat, imi ia
capul in palme si musca din el ca dintr-un fruct translucid. Deschid ochii, dar
nu indraznesc sa fac nici o miscare. Sar brusc din pat si ma duc la fereastra.
Privesc afara: tot cerul e numai stele. Si imediat, ca si cind as fi rostit o formula
sacra, am inceput sa recuperez cite ceva. Unele lucruri le-am uitat, dar stiu ca
brusc mi-am dat seama ca istoria cu borcanul se tragea dintr-o discutie la
telefon cu fosta mea prietena, care intre altele imi povestise ca isi cumparase o
pereche de hamsteri pe care ii tinea intr-un borcan, pe rumegus. Apoi mi-a venit
in minte cea mai veche amintire a mea: aveam cel mult doi ani si parintii mei
locuiau pe Silistra. Proprietarul, care se numea Catana, imi daruise un clopotel,
imi amintesc si azi cu o limpezime perfecta cum arn iesit din curtea casei si am
intrat cu ghetutele intr-o mare baltoaca tulbure, intinsa pe strada. Acolo am dat
drumul clopotelului in apa si, desi am tot pipait cu minutele pe fundul baltoacei
care nu era mai adinca de citiva centimetri, nu am reusit sa-l regasesc. Tin minte
cit de mirat eram din cauza asta. Din aceasta amintire, mi-am dat seama ca
trebuia sa situez desfasurarea visului mult mai adinc in trecut. M-am concentrat
asupra fetitei, a cozilor ei legate cu funde enorme de pinza alba, scrobita. M-am
gindit ca seamana cu tarancile pictate de maestrii olandezi, femei cu capul
acoperit de mari si invoalte dantele. M-am gindit la cearceafurile din olanda pe
care se tolaneau nudurile superb arcuite ale lui Ingres si brusc mi-a incoltit
amintirea: fetita se numea Iolanda. Atunci am vazut in fata ochilor usa de sticla
de la Scara Unu, care se deschidea atit de greu, moara Dimbovita, cesuletele de
jucarie, violent si dureros colorate, si imaginea Bucurestiului privit de pe terasa,
luminat noaptea de reclame rosii si verzi care se aprindeau si se stingeau. Intr-o
exaltare greu de descris, am dezgropat din memorie in citeva minute niste lucruri
despre care eram convins ca nu mai stiam nimic. Mai mult, mi-am dat seama ca
acea perioada a vietii mele a fost cea care a concentrat tot ce este original si poate
chiar neobisnuit in mine. Cum a rezistat pina acum acest glob perfect, sidefiu,
incuiat intre valvele cenusii ale vetii mele de profesor necasatorit si blazat, care
traieste pentru ca tot s-a nascut, nu imi dau seama. Dar m-am simtit foarte
fericit ca as putea avea si eu, la o adica, niste lucruri interesante de povestit din
propria experienta.
Nu ma gindesc sa scriu o povestire, ci un soi de relatare, o mica si sincera
cronica a celei mai (de fapt, singurei) ciudate perioade din viata mea. Iar eroul
acestei cronici, desi nu avea pe timpul cind "se petrece actiunea" decit vreo sapte
ani, cred ca merita sa fie descris, pentru ca sint convins ca a marcat pentru
totdeauna, desi subteran, ca in cazul meu, destinul tuturor copiilor care se jucau
pe atunci in spatele blocului meu de pe Stefan cel Mare.
Blocul are opt etaje, iar in spatele lui se afla acum parcaje in care masinile
tremura una linga alta in gerul din iarna asta. Acum douazeci si unu de ani, cind
ne-am mutat aici, mama abia iesise din maternitate, unde o nascuse pe
sora-mea. Tin minte cum, in mijlocul unei camere absolut goale si albe, unde
lumina intra pe o fereastra fara perdele si galerie, mama statea pe un scaun si,
luminata orbitor de soarele alb al primaverii, ii dadea sa suga copilului.
Ajungeam cu capul exact pina la inaltimea chiuvetei de la bucatarie, care cu
timpul si-a ciobit in asa fel smaltul de pe fund incit s-a conturat o pata care
reproducea precis conturul Africii, cu deserturile si fluviile principale.
Blocul se afla in stadiu de finisare. Era lipit la un capat de o constructie care
m-a nelinistit intotdeauna din cauza crenelurilor si foisoarelor, a perspectivelor
infinite pe care le-am regasit la Chirico, si pe toata partea din spate, dinspre
moara (alta cladire medievala, de un stacojiu sinistru), blocul avea intinse inca
schele ruginite; in spatele blocului, pamintul era rascolit de santuri de
canalizare, care ajungeau pe alocuri la o adincime de peste doi metri. Acesta era
terenul nostru de joaca, despartit de curtea morii printr-un gard de beton. Era o
lume noua si plina de ascunzisuri, murdara si ciudata, pe care noi, vreo
sapte-opt baieti intre cinci si doisprezece ani, o luam in fiecare dimineata in
stapinire si cercetare, inarmati cu pistoale cu apa, de doi lei, pe care le
cumparam, albastre si roze, de la ,,Scufita Rosie", magazinul de jucarii care
exista pe atunci la Obor, Oborul vechi, adevarat, si in care mirosea intotdeauna a
petrosin.
Gasca avea o ierarhie stricta, bazata pe principiul fortei fizice: cine pe cine
putea sa bata; imi amintesc citiva componenti ai ei: Vova si Paul Smirnoff (ce
contrariat am fost mai tirziu cind am auzit de vodca numita la fel!), Mimi si
Lumpa (nu stiu cum ii mai chema), Luta, Dan de la scara trei, Marconi si frati-su
Chinezu, Luci, Marian-Martianu-Martaganu-Taganu-Tacu, cel care acum vreo
doi ani s-a insurat cu o vinzatoare de la cofetarie, Jean de la etajul sapte, Sandu,
vecinul meu, Nicusor de pe scara cealalta. Fiecare, mi se pare acum, era
interesant in felul lui. Paul minca smoala si sugea burta fluturilor zicind ca au
miere. Frati-su, Vova, era cuminte si rusinos, dar avea mania de-a povesti oricui
despre vaporul Titanic, care, zicea el, era mai inalt decit trei blocuri puse unul
peste altul si avea o mie de elice. Mimi crestea un arici si colectiona cutii de tigari
straine, unele facute din plastic subtire. Era cei mai mare dintre noi si ne putea
bate pe toti. De asta era seful, cu toate ca era cam tiganos. Pe cit era Mimi de
mare, pe-atit era frati-su Lumpa de bicisnic: un smolit mucos si plingaret, care
oracaia din te miri ce si de aceea i se zicea Simfonia in Do Major. Trebuie sa fi
avut vreo patru ani si era cam inapoiat mintal, abia bolborosea trei vorbe. Luci,
care era de fapt numit Luciosu, asa cum mie mi se zicea Mirciosu, era cel mai
bun prieten al meu. Umblam cu el de colo-colo ascultindu-l cum povestea despre
cai, numai despre cai, galopind in arene asternute cu matase si incaltati peste
potcoave cu pantofi de casmir inflorat. Luta era cam macabru, de altfel fratele lui
mai mare, dupa ce a terminat liceul, s-a suit pe terasa si s-a aruncat de acolo pe
asfalt. Eram in camera mea si faceam solnite de hirtie cind i-am vazut corpul
mare cazind cu filfiiri neasteptate prin dreptul ferestrei. Am auzit bufnitura si
rn-am uitat pe geam: pe asfalt, linga o Pobeda, zacea in uniforma fostul licean,
iar profilul sau nobil se contura pe fundalul unei pete vesele, purpuriu-deschis,
care se latea incetisor.
Sigur, gasca mai cuprindea si alti membri, mai putin importanti sau pe care
nu mi-i amintesc. Era, stiu, la scara sase, un baietel care suferise de poliomielita
si avea un picior prins intr-un mecanism de metal, complicat, cum trebuie sa fi
purtat Harieta, sora lui Eminescu. Il scotea bunica-sa in spatele blocului, de
unde ne urmarea cum jucam Vrajitroaca. Dar era ca si cum n-ar fi fost. Si, era sa
uit, Dan Nebunul, caruia ii pusese Mimi o porecla ciudata, despre care nici pina
acum n-as putea spune de unde venea si cum a trecut prin mintea greoaie a lui
Mimi: i-a zis Mendebilul. Dan obisnuia sa se suie pe balustrada care imprejmuia
terasa si sa strige la noi in jos, de la inaltimea a opt etaje, gesticulind si
prefacindu-se ca se prabuseste. Noi, ceilalti, nici nu ne puteam apropia de
balustrada, darmite sa ne suim pe ea.
Fetitele de seama noastra nu intrau, bineinteles, in gasca. Ele isi petreceau
timpul de joaca desenind pe asfalt nesfirsite peisaje cu creta albastra, galbena si
ciclamen sau chiar cu caramida, sau jucind jocurile lor cu naframioare, printi
calare, sarutari, odi-odi-oda si "o piatra nestemata ce nu este-n lumea toata".
Dau doar citeva nume: Viorica, fata mutilor, singura care vorbea din toata
familia, dar cu parintii ei se intelegea tot pe muteste; Mona, sora lui Dan,
psihopata ca si el, cu ochisorii galbeni sticlind de ura, singura care era admisa la
Vrajitroaca; Fiordalis, fata unor greci care se numeau Zorzon; Marinela, careia
Jan ii cinta pe melodia Marina, Marina, Marina cuvintele "Blonda, blonda,
blonda, 'nalta cit o sonda", in fine, Iolanda, care mi-a aparut in vis.
Nu vreau sa insist mai mult asupra lor. Toti acesti norisori colorati si
parfumati sint doar pitoresti, iar eu nu-mi pot permite sa va plictisesc cu o
poveste pitoreasca. Background - asta am fost cu totii pentru cel care a venit si a
schimbat ceva in noi sau macar a lasat in noi o amprenta inexplicabila, cel care
nu putea sa-l bata nici pe Lumpa si care totusi a fost o vreme ascultat si urmat
chiar si de Mimi. Tot ce v-am insirat aici e doar o introducere a acestei, hai sa-i
zic, povestiri, dar merita sa fac efortul asta, fie si din obisnuinta de profesor de
limba romana care repeta de cite ori are ocazia: orice compunere trebuie sa aiba
o introducere (in care se arata timpul, locul si personajele actiunii), un cuprins si
o incheiere. Introducerea mea s-a cam lungit si totusi nu pot inca sa intru in
cuprins. Trebuie sa va mai arat care erau distractiile noastre dinaintea sosirii in
bloc a "personajului principal".
Cei mai multi dintre noi nu ieseau practic niciodata din perimetrul zonei din
spatele blocului. Lipit de fabrica de piine Pionierul, iesind parca direct din ea, se
afla un castan batrin si chinuit, cu o scorbura zidita cu ciment si un piron
ruginit infipt oblic in scoarta plina de furnici. Pe el puneam piciorul Sandu, Luci
si cu mine ca sa ne suim in copac, unde ne simteam in largul nostru, asemenea
batrinicilor lui Capote din Harfa de iarba. Era acolo sus, in locul unde se desfac
crengile, inca o scorbura, in care stateam cu picioarele. Chiar la inceputul verii
gasiseram scorbura asta plina de ascutitori de plastic, chinezesti, de-o bogatie de
culori pastelate care ne-a taiat respiratia. Erau peste cincizeci, reprezentind tot
felul de animale blinde, veverite cu cozi groase si rasucite, iepurasi albi, cai cu
balansoar, caprioare din Disney, broscute cu ochi albastri. Se mai aflau rachete
rosii si verzi, butoiase roz-transparente, broaste testoase si girafe cu gitul lung si
coada mobile.
Cu o seara in urma nu fusese acolo nimic, iar noi veniseram de dimineata.
Nici in zilele urmatoare nimeni in afara de noi nu a dat tircoale castanului. Pur si
simplu, am conchis noi, ascutitorile crescusera acolo, se desfacusera ca o
mirifica inflorescenta a copacului, asa cum cactusii sau trestia de bambus
infloresc o data la un veac. Le-am luat acasa. Pina si sub iepuri sau sub
caprioarele cele mai blinde se ascundea lama ferma, neiertatoare, a cutitului de
otel. In castan, asemenea unor batrini indieni, stateam la sfat. Cind Luci se
plictisise sa mai vorbeasca despre cai, dupa ce ii imbraca in atita fir de aur,
rubine si matasuri grele incit nu mai stia ce sa inventeze (el pretindea ca are
intr-adevar asemenea cai la tara), dupa ce Sandu, care nu avea sa ajunga
matematician, ne plictisea cu afirmatia absurda ca gasise el o carte de
"artimetica" unde in loc de cifre se faceau adunari, scaderi, inmultiri si impartiri
cu litere, dupa ce si eu, in sfirsit, ma juram ca am vazut o stafie, treceam la
lucruri serioase.
Sa fie adevarat ca acel cuvint foarte scurt pe care il gaseam scris pe gardul de
beton sau zgiriat pe smoala vreunei tevi de canalizare inseamna ca toti oamenii
mari... Si atunci toate cintecele pe care le cintam cu atita placere: "Selene-ene-a,
fuge baba-n pijama/ Selene-ene-a, mosul fuge dupa ea" etc., nu se refereau la
acelasi lucru scirbos? Ba da, zicea Luci, si adauga cu cinism: chiar mama si cu
taticul fac lucrul asta. Apoi incepea sa viseze: cind ei trebuiau sa faca lucrul asta,
se duceau la un fel de spital. Acolo li se dadea o camera fara ferestre si cu gaura
cheii astupata cu vata. In mijlocul camerei se afla un fel de masa de operatie, pe
care femeia se asaza cu fata in sus. Deasupra femeii se afla un hamac pe care
barbatul se suie cu o scara si in care se asaza cu fata in jos. Apoi, un mecanism
apropie hamacul de masa de operatie, asa incit parintii se trezesc unul peste
altul, tocmai ca in bancurile lui Mimi. Totul dura mult, ore in sir, timp in care
femeia citea o carte. Apoi se intorceau acasa. De unde stii? - il intrebam, si apoi
ne incilceam in controverse scolastice. Cu acel cuvint mic ne mai descurcam noi
cumva, dar cu alte expresii din injuraturi, care asigurau ascultatorul ca sint
posibile si variatiuni, nu ne puneam de acord in nici un fel. Si chiar cu acel
cuvint aveam dubii: parintii mei mi se pareau prea seriosi ca sa faca asa ceva, fie
si la spital.
Ma gindeam la lucrurile astea in lungile si chinuitoarele dupa-amieze cind
trebuia sa dorm. Lumina auriu-rosietica umplea incetisor dormitorul, se reflecta
in usa cu ape a sifonierului si imi cadea pe obraz. Stateam in pat cu ochii
deschisi si priveam prin fereastra norii minunati, rostogolindu-se stralucitori,
capriciosi, pe cerul verii. Uneori ma ridicam tiptil dintre cearceafurile scrobite,
taioase ca o sticla alba, dar usoare ca hirtia, si ma duceam la fereastra. Vedeam
pina in zare panorama Bucurestiului, incremenita sub nori, cu pilcul de case
vechi, cu olane si oberlichturi, cu luminatoare si usi de stejar masiv, iar mai
incolo niste constructii mari si cenusii, cu multe geamuri, blocul din centru cu
reclama Gallus ca un glob albastru deasupra, magazinul Victoria, spre stinga
Foisorul de Foc, blocurile arcuite de pe Stefan cel Mare si, foarte departe,
termocentrala cu imensele cosuri din care ieseau fire ciltoase de aburi. Totul
filtrat prin frunzisul agitat al plopilor si carpenilor, ale caror virfuri verzi deschis
sau verzi-smarald sau verzi-intunecat se iveau din loc in loc dintre cladiri. Nu
mi-era niciodata somn. Fugeam repede in pat la cea mai mica scirtiitura, caci
stiam ca e tata, cu un ciorap de nylon pe cap, venit sa controleze daca dorm.
Jocurile noastre erau uneori crude si barbare, il vad si acum pe Luta batind,
cu o singura lovitura de cataroi, un cui in pieptul unei pisici adormite. Cuiul ii
intrase intre coaste si-i atinsese probabil inima, caci pisica a intepenit, a zvicnit
din labutele din spate de citeva ori, chircindu-le spasmodic, si a ramas
nemiscata, desi se zice ca animalele astea au zece vieti. Apoi ne-am muiat toti
virful sagetilor in singele ei si am tras in sus. Sageata lui Mimi a zburat cit blocul.
Alta data am gasit cu Sandu un pui de vrabie destul de mare, cu tuleiele
penelor aproape complet formate. L-am fugarit prin santuri pina am pus mina pe
el. Apoi ne-am jucat cu el de-a bolnavul. Jocul nostru a durat ore in sir, timp in
care i-am turnat pe git tot felul de porcarii, spirt, esenta de migdale, urina etc.
Cind nu mai putea nici sa zvicneasca, am inceput sa jucam tenis cu el, cu
paletelele noastre grosolane de plastic. Apoi l-am inmormintat, inca viu, intr-o
cutie de vin tonic, peste care am turnat pamint si l-am batatorit.
Intre noi era acelasi lucru. Toata ziua ne urmaream prin santurile labirintice
de canalizare. Coboram acolo prin locuri anume, pasind pe tevi smolite si peste
robinete uriase, apoi ne intra in nari si in singe mireasma aceea de pamint, de
rime si larve, de smoala si chit proaspat. Parca ne innebunea, inarmati cu
pistoale cu apa, mascati cu cartoane creponate de la depozitul de mobila, pe care
le coloram acasa facindu-le cit mai inspaimintatoare, cu colti rinjiti, ochi holbati
si nari umflate, ne fugaream prin canalele intortocheate, vazind deasupra doar o
fisie de cer, care se intuneca pe masura ce timpul trecea. Cind, dind coltul,
nimeream nas in nas cu un dusman, racneam si tabaram unul pe altul,
zdrelindu-ne si rupindu-ne maieurile tetra sau bluzele cu imprimeuri. Nu stiu
cine a inventat jocul caruia ii ziceam Vrajitroaca si pe care l-am jucat ani de zile
fara sa ne saturam, ba, prin clasa a opta, il mai jucam inca. Era o combinatie de
jocuri mai blinde: Hotii si gardistii, Uliul si porumbeii si Gardiana zece-zece. La
inceput era doar o vrajitroaca, pe care o alegeam prin numarare. Era singura
care purta masca si avea pe deasupra si un bat cojit in mina. Numara cu fata la
perete si apoi se repezea prin santuri in cautarea victimelor. Puteai sa iesi din
sant, dar nu aveai voie sa te adapostesti in scarile blocurilor sau sa sari gardul in
curtea morii. Vrajitroaca ne vina prin gropile urit mirositoare si, cind reusea sa-l
atinga pe vreunul cu batul, scotea un racnet teribil. Victima trebuia sa ramina ca
paralizata. Vrajitroaca il tira de mina pina la cuib, unde ii cara in cap un numar
convenit de "castane" si, astfel botezat, cel prins devenea si el vrajitroaca, isi lua
o masca si urmarirea continua.
Pe inserate, cind deasupra turnurilor uriase ale morii, pe cerul inca albastru,
sticleau primele stele, raminea de obicei un singur supravietuitor, haituit de o
hoarda de vrajitroace care scoteau urlete sinistre. Locatarii asteptau cu groaza
momentul asta, aruncau dupa noi, de la balcoane, cu cartofi sau morcovi,
femeile de serviciu ieseau cu matura, dar degeaba. Vrajitroacele nu se potoleau
pina nu capturau si ultima victima, un copilas care, vazind ca se ingroasa gluma,
se speria de-a binelea. Noaptea era inspaimintator sa dai ochii cu o vrajitroaca
mascata, darmite cu un cird intreg. Ultimul prins era carat in scara cea mai
apropiata, unde ceilalti se strimbau la el si se prefaceau ca vor sa-l inghita, pina
veneau mamele indignate si ne luau acasa.
Cind nu aveam chef de Vrajitroaca si nici sa stergem cu talpa subtiata a
tenisilor casutele albastre, pomii galbeni si mamele verzi pe care fetele le
desenau pe asfalt, doar ca sa le-auzim urlind si fugind acasa, ne stringeam in
gasca si, asezati pe niste bucati de bordura inca nearanjate in linie, incepeam sa
povestim tot felul de lucruri sau sa jucam Fazanul pe filme; imi amintesc cum a
povestit Taganu o escapada de-a lui in curtea morii: "Am sarit gardul pe la
casuta cu cap de mort. Am ajuns linga moara. M-a vazut un morar. Au venit si
alti morari. Am luat-o la fuga. Au aruncat in mine cu pietre. M-am ferit. Cind au
terminat pietrele, au scos pistoalele. Nu m-au nimerit. Au tras cu mitralierele.
Trageau in sus, ma lasam in jos. Trageau la picioare, saream in sus. Au adus
tunuri. Dar eu fugeam mai departe. S-au luat cu tancurile dupa mine, dar eu
fugeam. Au trimis avioane si au aruncat bombe, dar eu am ajuns la gard si l-am
sarit pe aici, pe la poarta." Povestea asa de serios incit aproape ca ajunseseram
sa-l credem. Abia daca se auzea cite un "sanchi" timid. Cind jucam Fazan pe
filme se stiau dinainte filmele de la fiecare litera. Dupa A fost cindva hot urma A
fost prietenul meu, iar al treilea trebuia sa spuna neaparat Agatha, lasa-te de
crime. La B, primul film era intotdeauna Bahette pleaca la razboi. Cind vreunul
dintre noi nu mai stia ce sa spuna, altii ii suflau gresit: zi Corabia de fier . Si cind
el zicea Corabia de fier, ii spuneau cu dispret: nu exista filmul asta.
Intr-o zi, la etajul unu de pe scara trei s-a mutat o mama cu un baietas. Eu
tocmai implinisem sapte ani, urma ca din toamna sa merg la scoala (dar Vova
Smirnoff era deja in clasa a treia, iar Mimi in clasa a patra si ramasese si un an
repetent). Baietasul cel nou era cam de o virsta cu mine si nu mi-a atras la
inceput atentia. Maica-sa, era insa extraordinara, complet diferita de mamele
noastre care spalau si frecau toata ziua.
Era o cucoana atit de lunga, incit abia puteai sa-i zaresti trasaturile fetei,
pierdute ca intr-o zare albastrie. Lunga, subtire si lunatica, se misca printre
mobilele asezate in holul scarii, dind indicatii hamalilor care isi tirau de colo-colo
chingile de cinepa. Nu am vazut-o niciodata decit in purpuriu. Chiar si in casa
purta un halat de satin rosu. Avea parul foarte negru si fata mi s-a parut
intotdeauna bintuita de-o umbra albastrie cu urme subtiri de sidef trandafiriu.
Pustiul statea apatic intr-un fotoliu vechi, care, prin marimea sa inflorata, il
facea sa para si mai subtirel. Era intr-adevar subtire si delicat, cu ochi fermi,
atenti si abatuti. Am iesit o vreme din santurile noastre si ne-am apropiat de el.
L-am intrebat daca se muta in bloc la noi si daca femeia aceea nesfirsita e
maica-sa. Da` taica-su unde e? "Tata e timplar", ne-a zis, ca si cind acesta ar fi
fost raspunsul la intrebare. Pina la urma l-am lasat in pace, pentru ca nu facea
decit sa se uite lung la noi si sa ne raspunda scurt la intrebari. Ne-a spus si cum
il cheama, dar am uitat aproape pe loc. Ion, Vasile, ceva foarte banal. Ne-am
infundat iar, ca niste diavoli, in gaurile noastre si am luat-o de la capat cu
Vrajitroaca.
Baietasul a aparut zilele urmatoare printre noi. Era foarte curat. Purta
"spilhozei", cum zicea mama, galbeni, bufanti si cu bretele lungi. Nu scotea o
vorba. L-am chemat sa se joace cu noi in santuri, dar n-a vrut sa intre. Se uita
doar de deasupra la noi. Ne pierea si cheful de joaca, vazind ca avem spectatori.
Se uita si la fetite cu acelasi interes, ceea ce ne-a facut sa-l dispretuim. Ba a
cerut de la Mona (tocmai de la ea!) o creta mov. Mona, care nu stia multe, i-a
intors funduletul in pantaloni bej si s-a batut cu palma peste el."Asta nu vrei?"
Baiatul a privit-o indiferent si s-a indepartat. Timp de vreo saptamina l-am tot
vazut in fiecare zi stind de vorba cu copilul care avusese poliomielita, ii explica
tot soiul de lucruri, ajutindu-se prin desene facute pe asfalt cu o creta adusa
de-acasa si prin niste gesturi pe care, acum, le-as numi parca rituale. Uneori
parca indeparta de pe el o pinza stravezie de paianjen. Alteori arata cu degetul
spre cer, zimbind enigmatic, in serile invaluite in ceata purpurie, trecind pe
nesimtite in cafeniu, sclipirea metalica a mecanismului ortopedic purtat de
primul baiat si gesturile sibilinice ale celui de-al doilea capatau in ochii nostri,
care pindeam din santuri protejati de mastile de carton, un aer bizar, enigmatic,
greu de descifrat.
Cind plecau acasa, intotdeauna mai devreme decit noi, pe asfaltul albastru
ramineau cercuri strimbe si alte figuri, pe care le stergeam cu ura.
Baiatul "facea pe grozavul", se dadea mare, asta a fost concluzia gastii
noastre, asa ca ne-am hotarit, nu mai tin minte daca organizat sau spontan, sa il
silim sa ia o atitudine fata de noi. Daca ne devenea prieten, bine. Daca nu si mai
bine, caci simteam nevoia unui dusman adevarat. Mai incercaseram cu putin
timp inainte sa facem ceva eroic, dar esuaseram destul de penibil. Ne
adunaseram tot grupul si, in spatele blocului, la lumina cruda, galbena ca
sofranul, a unui foc de cartoane de ambalaj de la televizoare, ne inarmaseram cu
sipci lungi de la depozitul de mobila. In cea mai mare tacere, porniseram in haita
sa-i atacam pe copiii de la blocul din dreapta Aleii Circului, cel cu floraria. Am
navalit mascati si zbierind din spate si i-am luat la goana pe cei care jucau acolo
tenis cu piciorul sau bateau de perete o minge vargata.
Fetitele, tipind insuportabil, se napustisera in scara blocului. Luaseram un
singur prizonier, un tinc cit Lurnpa, pe care Dan Nebunul si Paul tocmai voiau
sa-l faca sa inghita o rima, cind au iesit din bloc trei parinti in maieuri si, la
vederea teribila a masculilor cu par pe brate si piept, am lasat totul balta si
ne-am imprastiat pe Alee. Cum noul venit nu avea tata (sau acesta nu se aratase
pina acum), ni s-a parut un dusman tocmai potrivit. Asa ca, intr-o dimineata,
l-am invaluit grijuliu, asemenea senatorilor pe Cezar, l-am insfacat si l-am tirit
inspre reteaua de canalizare. Voiam sa-l facem vrajitroaca. Baiatul se proptise in
calciie si se zbatea ingrozitor. Privita de aproape, fata lui era cu totul diferita de a
oricarui copil pe care il vazusem pina acum. Parul ii era castaniu, usor buclat. La
indoitura fiecarei bucle, reflexe aurii tisneau in toate partile. Firele de par de
deasupra stateau usor afinate, formind un paienjenis rosietic. Sub cirliontii de
pe frunte, sprincenele subtiri se arcuiau peste cele doua ovaluri largi ale ochilor
intredeschisi. Printre pleoapele lipsite de gene, tivite de o pielita neagra, se
vedeau jumatatile de discuri violete ale irisilor. Orbitele pareau mai intunecate
decit aramiul delicat al obrajilor. Nasul era prelung si subtire, dar armonios, iar
santul de sub narile creionate simetric, neobisnuit de adinc.
Tinea totdeauna buzele ferm lipite, nu-si dezvelea dintii aproape niciodata,
dar zimbea uneori cu gura umeda, exprimind ceva intre viclenie, ironie si simpla
blindete. Acum insa, pe cind il caram spre groapa, avea o expresie de concentrare
extrema. Oboseai numai privindu-l. Eu il tineam de bratul sting, cind, ajunsi pe
buza santului, am simtit deodata ca zvircolirile lui capata o forta neobisnuita,
incepuse sa-si impinga pieptul ingust inainte de parca ar fi vrut sa-l scoata prin
camasa, iar umerii i se incordara cu o forta care ne surprinse atit de tare, incit
i-am dat drumul si am largit, speriati, cercul din jurul lui. Copilul ramase o clipa
in picioare, agitindu-se, indoindu-si spinarea de parca voia sa si-o fringa, apoi se
lasa fara graba, gemind tare, la pamint. Gemea si plingea cu lacrimi enorme. Am
luat-o la fuga cu totii in Scara Trei si am urcat pe terasa, de unde am privit,
infiorati, cum din gangul blocului iese in fuga, toata numai falduri si volane rosii,
mama baiatului. Ea il lua in brate" si, tot in fuga, disparu sub gang.
M-am dus acasa, unde, dupa ce-am mincat, am fost supus din nou, ca
intotdeauna, torturii somnului de dupa-amiaza, care numai somn nu era. Cu
adevarat chinuitor era ca nu aveam ceas, asa ca nu puteam sti cind se sfirseau
cele doua ore cit trebuia sa stau culcat in patul pe care il uram, in caldura uscata
a verii. Pe fereastra, norii albastri, scinteietori, se depanau la nesfirsit, maturati
de virfurile plopilor. Cind am coborit dupa-masa iarasi in spatele blocului, am
gasit toata gasca adunata. Cu gurile cascate, baietii priveau in sus spre un lucru
probabil senzational, pe care eu nu il puteam vedea din cauza coltului cladirii.
"Vino-ncoa, ba Mirciosule", imi strigara. "Vino sa-l vezi pe Mendebil doi! Asta-i
mai diliu decit Mendebilul!" Pina si Mimi si Vova, care erau mai mari si nu se
cadea sa se mire asa de usor, pareau hipnotizati de ce vedeau. Venise linga ei si
Luta, cu figura lui negricioasa, spina de sprincene. Nicusor, grasut si imbracat
domneste, cu ochelari gen John Lennon, isi intinsese si el gusulita, cu expresia
nedumerita si iritata a miopilor. Cind rn-am apropiat am incremenit.
Linga moara Dimbovita cu zidurile ei stacojii, dincolo de gardul de beton, se
afla fabrica de piine Pionierul. Este o fabrica veche, cu acoperisul in zig-zag, cu
ferestre rotunde spre care duc jgheaburi ciudate, albite de faina. Lumpa statea
toata ziua cocotat pe gard, pentru ca muncitorii de-acolo il mai trimiteau dupa
vreun ziar sau dupa tigari, ii dadeau in schimb cite o japoneza rumena sau o
chifla fierbinte, pe care tiganusul le imbaia cu gura lui stirba si o ora intreaga.
Cladirea fabricii de piine este dominata de un cos de caramida mai inalt decit
blocul nostru, care se ridica, gros si rosu, spre nori, din mijlocul banutilor ovali
ai frunzelor de salcim. Nu il vazusem niciodata de aproape, dar, parca desenata
cu penita, se deslusea de-a lungul lui, pina in virf, o scara de incendiu, protejata
de inele asemenea unei trahee. La trei sferturi din inaltimea lui, deci cam in
dreptul etajului sase al blocului nostru, am vazut, in dupa-amiaza aceea, o pata
galbena. Era spielhosenul copilului cel nou, care, incet, cu atentie, urca spre
virful cosului. Corpul, intr-o bluzita cu mineci scurte, inflorata, nu acoperea nici
un sfert din grosimea turnului caramiziu. Locatarii iesisera toti, alarmati, in
balcoanele cu muraturi si strigau la el sa se dea jos. Dar, treapta cu treapta,
Mendebilul (caci pina la urma asa i-am zis cu totii, Dan raminind doar cu
supranumele de Nebunul) urca spre virful cosului. Ajuns in virf, copilul se ridica
in miini pe buza cosului si ramase citeva clipe pe vine. Strigatele speriate ale
femeilor din balcoane se intetira, iar vreo doi muncitori in halate si sorturi albe o
luara la fuga de-a lungul curtii spre baza cosului. Parca sfidindu-si spectatorii,
Mendebilul, sovaitor, se ridica in picioare. Ramase drept, subtire ca un cui, la
acea inaltime ametitoare. Privea in sus, dar facea cu mina spre pamint, probabil
inspre noi. Apoi incepu sa coboare treptele de metal, trecind prin toate inelele
scarii de incendiu, pina disparu in frunzisul salcimului. Dupa putin timp,
uitindu-ne prin romburile gardului de beton la care ne repeziseram, l-am vazut
venind in fuga. A escaladat cu greutate gardul si a sarit chiar intre noi. Avea
umerii obrajilor rosii, dar in rest fata ii era galbena. S-a uitat doar la Mimi si i-a
spus: "Nu-mi place sa ma joc Vrajitroaca."
Probabil ca unii dintre voi, prieteni prozatori pentru care ma chinuiesc, iata,
de citeva zile sa scriu istoria asta, nici nu mai sinteti atenti. Vi se pare, poate, ca
am intrat in filonul batut si rasbatut al copilului-erou, care se sacrifica pentru o
idee sau pentru o cauza nobila. Mendebilul, asa cum l-am cunoscut eu, avea,
intr-adevar, ceva din arhetipul asta. Dar fundamental, cum sper ca o sa se vada,
el nu era nici pe departe vreun Ciresar sau vreun Nemecek din strada Pal.
Actiunile si cuvintele sale, pe care mi le aduc aminte acum cu o limpezime de-a
dreptul suspecta, dupa o scufundare de peste douazeci de ani in ceturile colorate
ale subconstientului meu, nu aveau nimic copilaresc, ci pareau mai degraba
niste fantezii extrem de atragatoare, care ne prindeau incetul cu incetul in
mrejele lor.
Sa scriu tot aici ca l-am visat azi-noapte, i-am vazut distinct fata, si de aceea
am putut sa-i fac, cu citeva pagini in urma, acel mic portret destul de exact. Ma
intreb daca Mendebilul arata intr-adevar asa cum l-am vazut eu in vis. Ma
obsedeaza [...]
Chiar de a doua zi ne-am lasat subjugati de farmecul Mendebilului.
Dimineata n-am coborit deloc in santuri, desi mireasma de pamint ne trezea
nostalgia, ci l-am inconjurat pe baiat si l-am ascultat povestind. Ne povestea,
stiu acum, legendele Mesei Rotunde, cu Charlemagne si Arthur, cu pagini
cumpliti si o sabie care purta un nume. Apoi ne-a povestit Viteazul in piele de
tigru, dar la mijlocul povestirii s-a intrerupt si a spus ca locul nu e bun pentru
spus istorii. Santurile murdare, movilele de pamint, tevile chituite, zicea el, nu-l
lasa sa se concentreze. "Stiu un loc mai bun", zise zimbind, si ne-a dus acolo.
Acel loc era Scara Unu.
Spre ea ducea un coridor extrem de ingust si intunecat, aflat intre blocul
nostru si cladirea unui institut, aproape lipite intre ele. Nu avuseseram pina
atunci, in cele aproape doua luni de and ne mutaseram, curiozitatea sa exploram
acel culoar lugubru. Urmindu-l pe Mendebil, am strabatut in sir indian,
zgiriindu-ne si varuindu-ne de pereti, cei vreo douazeci de metri ai gangului, pina
am iesit intr-o semi-curte interioara inconjurata pe trei laturi de bloc si institut,
pe a patra aflindu-se gardul de beton al morii, prin ochiurile caruia ieseau
crengute si frunze de salcim. Era o curte mica, asfaltata, foarte curata in
comparatie cu spatele blocului. Intr-o parte se deschideau usile de sticla ale
Scarii Unu. In cealalta se aflau niste trepte inalte care se terminau sus cu o mica
platforma cu balustrade de piatra si care dadea spre o usa zidita, a institutului.
Aceasta scara de piatra o numeam Podul. Lipit de gard se afla un cub de beton
terminat printr-un fel de bazinet de metal, cu fata de deasupra usor scobita.
Niciodata nu am stiut la ce o fi servit. Noi numeam lucrul asta Tronul, in fine, a
treia "neregularitate" a Scarii Unu era marele transformator, cu tevile lui curbe si
fatada sa de beton, pe care o tin minte numai acoperita cu scrisul mare, colorat,
al Mendebilului. Cred ca transformatorul asta era stricat, pentru ca a ramas
acolo abandonat o gramada de vreme.
Timp de vreo luna de zile acesta a fost locul nostru de joaca. Nu ne mai statea
mintea decit la povestile Mendebilului, a caror continuare o asteptam de pe o zi
pe alta. Cind nu avea chef sa continue, jucam tenis cu piciorul, spuneam
bancuri, vorbeam despre fotbal. El nu prea intra in discutiile astea, si noi
gaseam fireasca atitudinea lui. In scurta vreme ne daduseram seama ca pustiul,
mai mic decit aproape noi toti, ne depasea cu mult dintr-un punct de vedere la
care nici nu ne gindiseram pina atunci. Acasa ii innebuniseram pe parinti cu
Mendebilul a facut, Mendebilul a dres... Cu timpul insa, de pe tronul lui de beton
si metal, baiatul a inceput sa vorbeasca, printre povesti si parca visind, despre
alte lucruri decit cavaleri si sabii. Pur si simplu intrerupea, uneori o povestire si
cu o voce schimbata, ferma si rigida, imposibil de contrazis, spunea citeva fraze
pe care faceam un efort zadarnic sa le pricepem. Aici vroiam sa ajung. Ma intreb
infiorat cum a fost posibil sa-mi amintesc niste cuvinte pe care nu le puteam
atunci intelege si pe care credeam ca le uitam imediat ce erau rostite.
Unele dintre "teoriile" sale bizare contraziceau pe fata ceea ce ne spusesera
parintii sau-mai auziseram si noi pe la emisiunile de "popularizare stiintifica",
Roza vinturilor la radio si Teleenciclopedia la televizor. Dar Mendebilul le umplea
de inteles si de farmec, nu stiu cum, prin simpla sa prezenta, prin voce si gesturi,
lasind la o parte ca spusele lui, in sine, aveau ceva de alta lume. Cred ca doar un
fragment din tot ce am citit vreodata se poate compara in spirit cu ceea ce ne
spunea atunci baiatul: descrierea tarimului fericitilor din Fedon. Doar ca sa va
faceti o idee, notez aici, numerotate, putinele astfel de teorii pe care mi le mai
amintesc, rostite de Mendebil in serile rosii ca flacara sau in diminetile albastre,
cu ziduri galben-sclipitoare, de la Scara Unu:
l. In capul meu, sub bolta testei, se afla un omulet care seamana perfect cu
mine: are aceleasi trasaturi, se imbraca la fel. Ce face el, fac si eu. Cind el
maninca, eu maninc. Cind el doarme si viseaza, eu dorm si visez exact aceleasi
vise. Cind el misca mina dreapta, o misc si eu pe a mea. Pentru ca el e papusarul
meu. Dar bolta cerului nu e decit teasta unui copil urias, care si el seamana
perfect cu mine: are aceleasi trasaturi, se imbraca la fel. Ce fac eu, face si el. Cind
eu maninc, el maninca. Daca eu dorm si visez, el doarme si viseaza acelasi vis.
Pentru ca el sa miste mina dreapta, este de-ajuns sa misc mina dreapta. Pentru
ca eu sint papusarul lui. Lumea din jur este la fel pentru mine si pentru el. Si pe
papusarul meu si pe papusa mea ii inconjoara cite un Luta si Lumpa si Mimi si
voi, toti ceilalti, si care sint la fel ca voi. Capacul asta de bere de jos exista si in
lumea foarte, foarte mica a papusarului meu, si in cea foarte, foarte mare a
papusii mele. Pentru ca totul e la fel. Dar in papusarul meu exista alt papusar,
care sta in teasta lui si seamana perfect cu mine, iar in el altul si mai mic si tot
asa, la nesfirsit. Iar papusa mea minuieste o alta papusa, mult mai mare, in a
carei teasta traieste, si care minuieste si ea alta papusa, si tot astfel la nesfirsit.
Lumea lor e la fel ca lumea noastra. Eu insumi nu stiu care din acest sir sint. In
momentul in care va povestesc acest lucru, un sir nesfirsit de papusi si papusari
vorbesc in lumile lor unui sir nesfirsit de copii, folosind aceleasi cuvinte.
2. Pamintul e un animal cu gindire si vointa. Dar el are o vointa mult mai
mare decit a noastra, a celor care stam lipiti de el. Pasarile si fluturii au insa o
vointa mai puternica, de aceea pot sa zboare. Noi insine, daca ne incordam
vointa, devenim usori ca aerul. (Mendebilul ne-a facut si o demonstratie practica
a acestei teorii. S-a asezat pe vine in holul Scarii Unu, cuprinzindu-si genunchii
cu bratele, si si-a dat capul pe spate. Apoi a strins pleoapele si a inceput sa se
incordeze atit de tare, incit ne-am speriat. Fata lui nu mai avea in acele momente
nimic omenesc. Tremura cu buzele strinse si obrajii literalmente umpluti cu
singe, ca niste saci brazdati de vine albastre. Dupa vreun minut, Martiganul si
Vova l-au ridicat pina la tavan cu cite un singur deget, asezati de-o parte si de
alta a lui. Ne-am jucat vreun sfert de ora suflind dintr-o parte in alta ghemul viu
care, in pozitie fetala, devenise usor ca un balon.)
3. Femeile nu se impreuneaza niciodata cu barbatii. Ele poarta in pintece o
celula. Cind ating virsta potrivita, vor sa nasca. Atunci dau drumul la treptele
nasterii. Ele sint acestea: din celula iese un purice. Din purice, un gindac. Din
gindac, o broscuta. Din broscuta, un soarece. Din soarece, un arici. Din arici, un
iepure. Din iepure, o pisica. Din pisica, un ciine. Din ciine, o maimuta. Din
maimuta, un om. Femeile se pot opri la orice treapta. Unele femei nasc broscute,
altele pisici. Dar cele mai multe isi doresc copii. Ele ar putea sa nasca o fiinta
mult mai minunata decit un copil, pentru ca treptele nasterii nu se termina cu
omul. (Si Mendebilul incheie: "Eu am vazut o astfel de fiinta.")
4. Oamenii nu sint toti de un fel. Ei sint de patru feluri: cei care nu s-au
nascut, cei care traiesc, cei care au murit si cei care nici nu s-au nascut, nici nu
traiesc, nici nu au murit. Acestia sint stelele.(Acest foarte scurt cuvint
Mendebilul l-a rostit printre ultimele, chiar inaintea decaderii sale. Vad efectiv in
fata ochilor scena. Cred ca era cam ora noua seara si ne asteptam ca din moment
in moment sa ne auzim strigati din balcoane de parinti. Abia ne mai vedeam
lucirea ochilor in umbra serii. Deasupra morii cerul era ca indigoul. Foarte
departe sticlea o steluta rosie. Era cea de pe virful Casei Scinteii. Mendebilul
parca presimtea ceva, pentru ca nu avusese niciodata atita suferinta si dor si
nostalgie in voce ca atunci cind a ridicat brusc mina si a intins aratatorul spre
bucata de cer impestritata de stele de peste cosurile morii.)
5. (Acest cuvint l-a rostit dupa ce a ascultat o cearta intre Paul si Nicusor,
care tocmai iesisera pe jos cu citeva stegulete rosii si tricolore de hirtie de la
defilare. "Tata mi-a adus de la demonstratie zece stegulete", zicea Paul. "Tata
mi-a adus cincizeci", zicea Nicusor. "Ba mie mi-a adus tata cinci sute de
stegulete", zicea Paul. "Si mie mi-a adus un milion de stegulete", zicea Nicusor.
"Mie mi-a adus tata un miliard de stegulete de la defilare", zicea Paul. "Dar mie
mi-a adus un catralion de stegulete", zicea Nicusor. "Mie mi-a adus cinci
milioane de sute de catralioane de stegulete", zicea Paul. "Ba mie mi-a adus tata
un infinit de stegulete", zicea Nicusor. "Si mie mi-a adus un milion de infinituri
tata", zicea Paul. "Ba nu se poate, tata mi-a spus ca numarul cel mai mare e un
infinit. Nu exista un numar mai mare.") Nu, nu exista un singur infinit. Exista un
infinit de infinituri. Pe linia asta de zece centimetri exista un infinit de puncte,
dar pe aceasta, de un metru, trebuie sa existe mai multe. Unui infinit oarecare
eu ii zic Taur, pentru ca am aceasta punguta la git pe care este brodat un taur si
imi inchipui ca in punguta am un infinit,
un univers intreg in care sint rnulte lumi ca a noastra. Dar ce e punguta asta pe
linga mine insumi, care sint facut dintr-un infinit de puncte? Nu e decit un
infinit mai micut. Si blocul asta e un infinit mai mare decit mine. In toata lumea
nu exista decit infinituri mai mari sau mai mici: scaunul e un infinit, garoafa e
un infinit, creta asta e un infinit. Infinituri care se inghesuie unul in altul, care se
maninca unul pe altul. Dar
exista un infinit care cuprinde toate celelalte infinituri. Mi-l inchipui ca pe o
turma nesfirsita de tauri.
6. Dupa moarte mergi pe un drum toarte lung, care urca mereu. Mergi, mergi
si incetul cu incetul trasaturile ti se schimba. Nasul si urechile ti se retrag in
carnea fetei ca piciorusele unei scoici. Degetele ti se retrag in carnea palmii, iar
miinile ti se resorb in umeri. La fel, picioarele ti se retrag in solduri si nu mai
mergi, ci plutesti de-a lungul unor pereti de caramida rosie, pe care iti lasi umbra
ca un disc alungit. Esti atit de rotund, incit devii translucid si incepi sa vezi in
toate partile deodata. Cit sintem vii, vedem doar ca prin crapatura unei cutii de
scrisori, dar dupa moarte vedem de jur imprejur, cu toata pielea. Plutind si
privind zidurile tot mai apropiate de caramida, dar dintr-o caramida rosie,
carnoasa, ajungem intr-un loc rotund. Acolo, in mijloc, se afla o celula, caci ne
aflam in pintecul unei mame. Intram in celula si, pe masura ce se desfasoara
treptele nasterii, privim prin ochii tuturor fiintelor, ai puricelului, ai gindacului,
ai broscutei, ai soarecelui, ai ariciului, ai iepurelui, ai pisicii, ai ciinelui, ai
maimutei, ai omului, iar cu putin noroc ajungem sa privim prin ochii fiintelor
minunate care urmeaza dupa om. Un mort va priveste prin ochii mei.
7. (De fapt, al saptelea punct nu este o "teorie", ci citeva rinduri scrise de
Mendebil cu litere mari, cu creta de diferite culori, pe fata neteda, usor lasata pe
spate, de ciment, a transformatorului din coltul curtii interioare. Probabil ca se
trezise intr-o dimineata mai devreme ca sa le scrie, pentru ca ne-am pomenit cu
ele in coasta pe la mijlocul verii, cam la trei saptamini dupa ce se mutase la noi in
bloc Mendebilul. El nu ne-a zis nimic despre isprava asta. Dupa ce s-a convins ca
toti citiseram rindurile respective, s-a suit pe scaunul sau de metal si si-a
continuat povestirea de unde o lasase cu o seara in urma, caci ajunsese la
"Povestile popoarelor Asiei".)
SA NU RIDEM DE LUMPA
SA NU CHINUIM ANIMALELE
SA NU NECAJIM FETELE
SA NU JUCAM VRAJITROACA
SA NU NE MURDARIM
SA NU VORBIM URIT
SA NU MINTIM
SA NU NE PIRIM
SA NU NE CERTAM
SA NU NE BATEM
(Din momentul in care le-am vazut, am simtit ca trebuie sa tinem seama de
aceste cuvinte, ba chiar ca exista ceva in noi care ne constringe sa nu ne abatem
de la ele. Timp de vreo doua-trei saptamini nimanui nu i-a trecut macar prin cap
sa faca vreunul dintre lucrurile interzise.)
Nu mai tin minte - spun asa pentru ca......... dar cam toate erau la fel ,ca nu
stiu cum altfel le-as putea numi in spiritul acestora de mai sus. Pe noi ne
fascinau pentru ca erau substanta din substanta copilului. Trebuia sa-l fi auzit
vorbind si mai ales sa-l fi vazut gesticulind, trebuia sa fi simtit farmecul si
spaima si melancolia acelor seri. Parca priveam un film ciudat, in culori stinse,
de la cafeniu la cenusiu si la grena-ul morii si verdele negru al frunzelor de
salcim. Nu mai spun ca, intrerupindu-se dintr-o povestire oarecare, cu arabi si
caravele, ne lasa pregatiti pentru revelatie, invaluiti in parfumul aspru al
fictiunii...
Asa ne-am petrecut, adunati in jurul Mendebiului, o intreaga luna de vara.
Nu faceam nimic fara sa-l intrebam, si parintii nostri, desi se mirau ce curate ne
sint de la o vreme maieurile tetra si bluzitele cu imprimeuri, nu prea vedeau cu
ochi buni aceasta dependenta care devenea pe zi ce trecea un sevraj.
"Ce va face, mama, copilul asta, de v-a zapacit pe toti?" Noi insa nu mai stiam
altceva decit Viteazul in piele de tigru, Ruslan si Ludmila, Tristan si alti eroi din
povestirile Mendebilului. Pina si fetitele lasau podul de piatra si desenele alea
incilcite reprezentind femei verzi cu picioare albastre si case oranj si se adunau
in jurul tronului de beton si fier. Incepeau sa suspine cind povestile se terminau
trist. Nici Mona nu-i mai intorcea fundul Mendebilului, ba se uita la el cu mai
putina ura decit la oricine altcineva, cu ochii ei ca doua fante verzi, Iolanda era
cea mai apropiata de el si ii vedeai destul de des schimbind citeva cuvinte. Ea
avea funde uriase la cozi si se adresa oricui, pina si papusilor sau pisicilor, cu
"draga". Odata se amuza sa arunce cu boabe de agrise intr-un paianjen enorm,
imobil in mijlocul plasei sale atirnate intre doi pomi. Incerca sa-l nimereasca cu
boabele rosii si, cind ghemul acela negru de cangi si picioare a luat-o la goana
spre marginea pinzei, i-a strigat: "Stai, draga, unde fugi?" Dar Mendebilul nu
trecea niciodata peste o anumita rezerva in sporadicele sale relatii cu fetitele,
ceea ce era de fapt destul de mult, de vreme ce noi nu vorbeam deloc cu ele.
Fireste, mai jucam si fotbal, mai aduceam si sahul sau terenul de fotbal cu
nasturi. Dar ele nu mai erau puncte centrale de interes, in acele momente,
Mendebilul il cauta pe baietelul infirm si aveau lungi discutii impreuna.
Acum vreo cinci-sase luni, prin februarie, fiind in ziua metodica, am dat o
raita prin oras. Tocmai iesisem de la libraria Sadoveanu si treceam pe linga
Ciclop, cind m-a fulgerat brusc in stomac o flacara violeta, o emotie nostalgica,
insuportabila. Privisem in treacat mica vitrina cu brichete de toate felurile si
trese militare de plastic, aflata in dreapta intrarii mirosind a gudron a Ciclopului.
Acea emotie coplesitoare imi fusese provocata de vederea uneia dintre brichetele
obisnuite, dintre cele care se arunca dupa ce se consuma gazul. Aceasta avea
insa o culoare care mi-a adus cu forta in memorie, ca o madlena proustiana, o
amintire din vremea despre care va vorbesc. Bricheta era de un roz ciudat, spre
vioriu, facind ape moi si carnoase si semilune galbui din cauza plasticului usor
valurit. Exact aceeasi culoare o avea cesuletul meu de cincizeci de bani pe care
mi-l cumparasem in vara acelui an, primul an din cei douazeci si unu citi am
locuit in blocul de pe Stefan cel Mare.
Cit de distinct imi aduc aminte de amiaza cind prin culoarul care lega Scara
Unu de restul blocului s-a strecurat insul in camasa rosie, cadrilata! Se strecura
ca o rima printre cele doua cladiri si aproape s-a intepenit in contoarul de gaze.
In fine, iesi la liman, rasuflind ca dupa un urcus greu si stergindu-si coatele
varuite. Ne chema la el si incepu sa scoata ceva de prin buzunare. Oricit m-as
stradui acum, n-as putea spune cum arata la fata. Vad pur si simplu un balon
alb. Dar in palmele lui deschise disting pina in cele mai mici detalii pastilele
galbene si crem de chewing-gum invelite in celofan, avind in pachetel si cite un
mic desen in relief, cesuletele de tabla aurie cu cureluse de plastic multicolore,
sfirlezele la fel de pastelate, alcatuite dintr-o elice cu doua pale, care glisa in jurul
a doua sirme rasucite pina zbura, rotindu-se, spre cer.
Stateam toti in jurul lui, intrebindu-l cit costa fiecare obiect. Apoi ne-am
imprastiat fiecare la scara lui dupa bani. Cu cincizeci de bani mi-am cumparat
ceasul de care va spuneam, care avea acea stranie curelusa roz-violeta.
Mendebilul a cumparat si el o elice colorata. Dupa ce omul a plecat, l-a urmarit o
vreme cu privirea cum se tira prin crapatura culoarului, iar apoi si-a aplecat
pleoapele, visator, spre elicea aflata la baza celor doua sirme poleite, rasucite
una in jurul celeilalte. Privea oarecum neatent cele doua aripioare de carton,
cind ele au inceput sa se roteasca singure, din ce in ce mai repede, in sus, pe
sirme, si s-au ridicat in aer la peste un metru inaltime, raminind acolo, tot
rotindu-se, citeva minute. Baiatul privea elicea, gindindu-se parca la altceva.
Inainte de a pleca, acel ins in camasa rosie cadrilata ne mai aratase un lucru,
il tinea in palme cu mare grija, mingiindu-l din cind in cind. Am strins cercul in
jurul lui si am vazut ca era vorba de un stilou negru. Pe o parte, in corpul sau se
afla o fereastra dreptunghiulara in cadrul careia se putea vedea o femeie
imbracata intr-un fel de costum de baie negru, alcatuit dintr-o singura bucata.
Daca ridicai stiloul cu penita in sus, ceea ce parea un tricou negru se dovedea un
fel de lichid care cobora treptat, dezvelind intii sinii femeii, apoi intreg corpul
pina o lasa complet goala, asa cum nu vazusem si nici nu imi imaginasem
niciodata o femeie. "Asta e douazeci si cinci de lei, nu e de nasul vostru",
incheiase barbatul, rizind.
Dupa ce se dusesera aproape toti acasa, pe la noua si ceva seara, am mers cu
Luci in spatele blocului si ne-am suit in castanul batrin in scorbura caruia
gasiseram ascutitorile. Am mai stat vreun sfert de ora comentind cele intimplate
- venirea negustorului de fleacuri - si privind tot timpul, la lumina palida a
neonului din curtea morii, cesuletele noastre de tabla aurie. Luci tocmai
incepuse inca una din povestile lui cu cai imbracati in fireturi, cind l-am vazut pe
Mendebil iesind incet, sfios, din scara blocului si inaintind spre santurile de
canalizare. Nu ne-a venit sa credem cind l-am vazut coborind usurel intr-un
canal. Era sa cadem din pom de-atita incordare. Caci Mendebilul se plimba de
colo pina colo prin labirintul murdar, facind gesturi ciudate, care noua ne
aminteau de Vrajitroaca. La un moment dat a scos ceva din buzunarul de la
piept al spielhosenului. Cind s-a apropiat, am vazut ca isi pusese o masca
infioratoare, pictata cu acuarele, mai primitiva, mai rinjita, mai amenintatoare
decit tot ce inventaseram noi vreodata in materie de masti pentru Vrajitroaca.
Abia pe la zece seara a iesit din canal si a intrat in scara blocului. (intrerup aici,
pentru un moment, povestirea. Din loc in loc am simtit si pina acum nevoia de a
iesi la suprafata ei, ca sa iau o gura de aer. Dar niciodata ca acum. Poate ca am
incercat sa rezist prea mult cu capul scufundat, cu parul fluturind, in apele
groase ca gelatina ale acelei veri, iar acum ma ustura ochii de atita aur si atitea
reflexe. Dar cred ca gifii si din alt, mult mai adinc, motiv. Cred, vreau sa spun, ca
nu mai sint atit de sigur ca vreau sa citesc textul asta in cenaclu. E prea putin
literatura si devine prea mult altceva. Scriu de peste doua saptamini si incep sa
simt nevoia de a nota si lucruri care nu ar avea ce cauta in "cronica" de care
vorbeam inainte. Pur si simplu, vad cum actul de-a scrie incepe sa modifice ceva
in mine .Cit nu scriu, si la scoala, si in timpul meu liber, ma port ca un
halucinat. Nu am putut sa termin de corectat saptamina asta tezele, pentru ca
brusc imi erupeau pe luciul creierului imagini palide, imagini care ma chinuie si
cind ii ascult pe elevi. Nu mai vorbesc de faptul ca in toata perioada asta am avut
vise ingrozitoare, imposibil de povestit. Si totul a culminat - sper sa fi culminat -
azi-noapte, cind m-a trezit un zgomot puternic si sacadat. Pe biroul de la
picioarele patului, in intuneric, masina de scris batea singura. Automat m-am
sculat, am aprins lumina si m-am aplecat asupra foii pe care tamburul masinii o
plimba cu zgomot de taste si clopotei dintr-o parte intr-alta. Am citit. Degetele
nevazute luasera povestirea mea de la inceput. Ajunsesera la visul cu borcanul
de sticla si tocmai scriau fraza: "Cind am privit din nou, am observat ca in
peretele borcanului, care scinteia nebuneste, aparusera contururile subtiri ale
unei usi." Citind, am simtit teroarea sarata a implinirii unei profetii. Ea a crescut
brusc, tinzind spre infinit, o data cu un tiuit galben- auriu, insuportabil, in
timple. Simteam ca mi se dizolva teasta in flacarile groazei. In noaptea usor
albastrie, spre dimineata, nu am fost sigur ca n-am trecut in alt vis .Deci, daca
voi continua sa scriu azi, o voi face dintr-un impuls interior si doar pentru mine.)
Dupa vizita acelui negustor de jucarele, armonia din gasca noastra s-a dus,
incet-incet, pe apa simbetei. Mimi, Lumpa, Luta si Mataganul mai ascultau doar
cu o ureche povestile Mendebilului, care si el, cum am observat curind, incepuse
sa-si neglijeze auditoriul. Statea mai departe pe tronul sau de beton, dar nu mai
povestea lucruri noi, ci o luase de la capat cu cavalerii Mesei Rotunde. De multe
ori se oprea, incapabil minute intregi sa-si aminteasca vreun cuvint. Atunci isi
atintea privirile goale pe zidul orb al blocului, iar in tacerea penibila se auzea
doar huruitul masinilor care descarcau griu in curtea morii. Cred insa ca doar eu
si cu Luci simteam cu adevarat ca se petrece ceva. Iar apoi, in fiecare
dupa-amiaza, in patul meu de tortura, priveam norii incremeniti si scinteietori si
ma gindeam numai la ce vazusem in noaptea aceea: Mendebilul ratacind si
vrajind, cu masca de carton peste fata lui pura, prin mizeria canalelor
intortocheate, fetide...
Vara era pe sfirsite, sau poate venisera chiar primele zile din septembrie,(caci
parintii mei se agitasera mult sa-mi cumpere ghiozdanul si rechizitele pentru
primul an de scoala). Dupa ce o seara intreaga ne vorbise, din nou, despre
Ruslan si Ludmila, Mendebilul rostise acele cuvinte care mi-au ramas atit de
dragi: "Oamenii sint de patru feluri: cei care nu s-au nascut, cei care traiesc, cei
care au murit si cei care nici nu s-au nascut, nici nu traiesc, nici nu au murit.
Acestia sint stelele." Urmase gestul acela, ruperea aceea spre stelele de deasupra
foisoarelor morii. Mergind spre casa, in tunelul ingust, l-am intrebat de ce a spus
acele cuvinte. A tacut pina am ajuns in spatele blocului si acolo, privind canalele,
mi-a spus ca nu stie nici el. M-a rugat sa-i fac o vizita acasa a doua zi, pentru ca
mama lui nu avea idee ce sa-i cumpere pentru scoala si voia sa ma intrebe ce imi
cumparasera ai mei.
M-am dus la el pe la noua dimineata. Mama lui era imbracata intr-un capot
purpuriu si era ametitor de inalta. Dar vorbea la fel ca mama mea si ca toate
celelalte. Ne-a adus o farfurie cu placinta cu mere si ne-a lasat sa "ne jucam",
cum spunea ea, in camera lui Ionel, sau Vasilica, sau poate George, nu stiu cum
ii zicea ea Mendebilului. In camera erau surprinzator de multe jucarii, cele mai
multe demontate. Nu ai fi gasit o masinuta intreaga. Dintr-o salvare ramasese
numai caroseria, pe cind motorasul cu roti dintate si volant zacea intr-alt colt al
camerei. O broasca de tabla era desfacuta in doua si, ca un mat lucitor, arcul
iesise din locasul sau. O pusca fara tragaci era azvirlita sub scaunelul cu spatar
roz, lacuit. Pe rafturi se aflau si carti, dar nu cite crezusem, cele mai multe
subtirele si cu litere uriase, ca pentru scolarii mici.
Nu mai stiu ce-am vorbit, dar ma grabesc sa ajung la esential. Cind
Mendebilul a iesit pentru citeva minute din camera, am tras afara niste carti din
mica biblioteca si am vazut ceva cazind de pe policioara de furnir. Cred ca nici
cind l-am vazut pe Mendebil in santurile de canalizare nu am fost asa de uimit:
dupa carti fusese ascuns stiloul negru cu femeia imbracata-dezbracata. L-am
pus la loc si, cum a intrat baiatul in camera, m-am grabit sa-i spun ca trebuie sa
plec. Pe cind imi stringeam cataramele de la sandale, in hol, caci mama lui ma
rugase sa ma descalt cind am intrat, i-am mai privit o data, mama si fiu, in
cadrul usii, el tinind-o tandru dupa mijloc, iar ea imensa, cetoasa, in capotul de
satin rosu, apasindu-i o mina pe umar. Zimbeau amindoi cu acelasi zimbet, care
putea sa insemne atitea lucruri, de la viclenie la ironie sau, pur si simplu,
blindete. Amindoi aveau pleoapele complet lipite de gene si tivite delicat cu
negru. Am plecat foarte tulburat.
Afara m-am intilnit cu Luci si i-arri_povestit ce vazusem. Nu puteam pricepe
cind cumparase Mendebilul stiloul- pornografic. In cele trei-patru zile cite
trecusera de cind il vazusem prima data, negustorul nu se mai aratase pe la
blocul nostru. Nu, nu stiu nici acum in ce fel facuse Mendebilul rost de stilou.
Doamne, daca as fi in stare acum sa scriu, sa descriu imaginea care staruie, vie
si dureroasa, in memoria mea! Poate ca astfel as scapa de ea, dar, oricit m-ar
chinui, vreau oare sa scap? Sau vreau doar s-o vad din ce in ce mai bine, s-o vad
si s-o revad in fiecare secunda a vietii mele? Abia acum ajung, nu stiu daca
pregatit sau negregatit la marea scena a "cronicii" de fata. Nu-mi pasa ca ar
putea sa para neverosimila. Scriu doar pentru mine, iar eu am vazut-o cu
adevarat. Scena aceasta ma infioara si acum, incit poate ca ea este oul translucid
pe care l-am clocit fara sa stiu douazeci si unu de ani. Ce pui monstruos ar putea
iesi din el! Dar nu vreau sa ma mai gindesc. Tot ce vreau acum este sa am
puterea sa descriu "realist" aceasta scena, desi mi se pare aproape cu neputinta.
Mendebilul parca innebunise. Cel putin asta era parerea celor mai multi din
gasca noastra, care nu isi puteau explica momentele din ce in ce mai lungi de
aiureala penibila, de hoinareala dezorientata a baiatului in spielhosen galben
de-a lungul peretilor murdari ai Scarii Unu. Abia daca mai incepea cite o poveste
asiatica, Ceasca de lemn si ceasca de lut sau Duhul din sticla, dar le lasa si pe
acelea neterminate. Se uita cite o ora intreaga, pierdut, la desenele fistichii ale
fetitelor, si chiar intra cu ele in vorba. Locul de "consilier intim" si de confesor
(asa cum banuiam noi) pe care il avusese pe linga Mendebil baiatul infirm, cu
gheata lui ortopedica nichelata, fusese luat de Iolanda, cea cu funde uriase.
Mendebilul vorbea des cu ea, descriind curbe ciudate prin aer cu miinile lui atit
de expresive; in seara dinaintea zilei care avea sa-i aduca definitiv prabusirea,
Mendebilul, cu Iolanda la picioarele lui si inconjurat de noi toti, ne spusese cea
mai frumoasa poveste pe care o auzisem vreodata. A fost ca o hipnoza colectiva,
pentru ca am stat pina la zece noaptea, pina nu ne-am mai vazut fetele, pina cind
tot ce mai ramasese din lume era patratul de cer albastru inchis de deasupra
noastra, strabatut de pulberea de stele a Caii Lactee. Era povestea Celor
unsprezece lebede, si vocea copilului suia, cobora, se rotea, innebunindu-ne de
tristete. Copila muta, impletind straie de urzici pentru fratii ei deveniti pasari
regale, zborul acestora peste marea cea verde, o aripa de lebada -toate acestea
.....Foarte multa vreme, Mendebilul parca zimbea . Cind a terminat povestea, in
linistea noptii se auzeau vuind tramvaiele care treceau pe Stefan cel Mare.
A doua zi a fost ultima zi. In dimineata rece m-am intilnit cu Luci si Sandu,
prietenii mei, si ne-am suit in castan. Copacul facuse fructe mari si tepoase. Am
dezghiocat toata dimineta castanele lucioase. Sandu a gasit atunci, si imi
amintesc tipatul lui de surpriza, sub o coaja verde cu tepi, un cristal mare si
greu, sclipitor. Era ca un ou de sticla prin care lumina trecea lin. Cind un castan
face asemenea fructe, m-am gindit atunci, nu e bine.
Pe la douasprezece, cum la Scara Unu Mendebilul nu aparea si totul parea sa
lincezeasca, ne-am gindit la un joc vechi, dinainte de Vrajitroaca, numit
Exploratorii. La jumatatea blocului se afla o usa de tabla nituita, vopsita in
cenusiu. Pe acolo era intrarea in maruntaiele subsolului. Am deschis usa cu
grija, ca sa nu scirtiie, si am inceput sa coborim treptele de metal ale scaritei in
spirala, ferindu-ne sa ne atingem de peretii unsi cu pacura si plini de panouri
electrice. Se facea din ce in ce mai intuneric pe masura ce coboram pe scarita.
Am ajuns intr-o sala lunga si ingusta, mirosind a chit si a cinepa imbibata de
rugina, unde se vedea o matarie incilcita de tevi de diferite marimi, iesind din
pereti, cotind rotund pe dupa colturi, pline de robinete si manometre. Pe jos,
cimentul umed pilpiia stins sub lumina strecurata printr-un gemulet zabrelit,
aflat foarte sus, aproape de tavan. Priveam fascinati tevile. Unele erau mai groase
decit trupul nostru, altele subtiri cit degetul si nesfirsit de lungi. Am strabatut in
tacere sala tevilor si am deschis alta usa de metal, care dadea in sala cazanelor.
Zecile de tevi strabatusera peretele si se infundau acum in niste enorme pintece
de metal stacojiu, incercuite de nituri mari cit pumnul. Pareau niste porci de
metal zacind pe postamente de ciment. Din loc in loc, clipeau amenintator din
manometrele cu cifre negre si acoperite cu sticla verzuie. Ne simteam ca intr-un
templu cu zeitati puternice si de neinteles. Dupa ce am trecut printre monstrii
pintecosi, ne-am apropiat in virful degetelor, de ultima camaruta, cea mai adinc
ascunsa in burta blocului, camera fochistului. Usa dintre sala cazanelor si
aceasta odaita era tot de tabla, dar avea un gemulet prin care, saltindu-ne pe
virfuri, am putut privi inauntru. Am inghetat. Camera era strabatuta in
diagonala de o raza lata de lumina, venita de foarte sus, de la un geam zabrelit.
Raza raspindea si in jur un abur luminos, asa incit am putut vedea ceea ce n-am
fi vrut sa vedem niciodata; in camera goala, cel mult de trei pe trei, stateau fata
in fata doi copii complet dezbracati. Raza se filtra in parul baiatului si desena fin
pe ciment gleznele si talpile fetitei. Copiii erau neasemuit de frumosi. Pareau
foarte blonzi in lumina aurie, in parul baiatului ardeau cirlionti aurii si roscati,
iar fata ii parea luminata de ochii tiviti cu pielita neagra. Santul de sub nari se
desena mai adinc ca niciodata. Buzele erau strinse si insufletite de un zimbet
ciudat, inexplicabil. Tot corpul sau ingust, cu muschii abia reliefati de cite o linie
galbena, cu coastele fine, usor vizibile, cu picioarele subtiri si ferme, parea o
schita delicata si tulburatoare. Mai scunda, cu cozile prinse in fundele de satin
alb, cu vitele bretonului rasucindu-i-se pe frunte, zimbind cumva incurcata,
cum am vazut mai tirziu zimbind toate femeile ramase goale , Iolanda il privea in
ochi. Corpul ei il vad aievea in fata ochilor si acum, cind scriu. Era fin si alb, cu
banutii sinilor aramii, cu sexul doar ca o liniuta schitata intre pulpe. Aproape
nici o alta diferenta nu era de observat, intre cele doua trupuri de copii. Jos, pe
ciment, erau asezate intr-o ciudata ordine hainele lor. I-am vazut cum se
priveau, fara nici un sentiment care ar putea fi definit, pentru ca fetele lor aveau
expresii neomenesti. Expresii de statui... si nici de statui. Cind fetita a ridicat un
brat si l-a atins pe baiat cu virful degetelor pe umar, Sandu s-a smuls de la geam
si a luat-o la fuga inapoi, prin sala cazanelor. Am fugit si noi, eu si Luci, ingroziti.
Tremur si acum, suspin si acum, cind imi amintesc scena aceea din camera
fochistului. Aud si acum, spargindu-mi urechile, tipatul de spaima al Iolandei la
auzul tropaitului nostru, tipat care ne-a urmarit, reverberind printre cazane si
tevi, pina afara.
Nu ne-am oprit decit la Scara Unu, pustie la ora aceea. Nu ne puteam privi,
nu puteam face nimic. Luci tremura ca un apucat, a facut si febra in zilele
urmatoare. La prinz ne-am dus acasa, iar in timpul somnului de dupa-amiaza,
cu capul sub cearceafuri, am delirat pina seara. Nu vedeam decit cele doua
trupuri fragile infruntindu-se in singuratatea camerei fochistului. Nu intelegeam
nimic. De ce se schimbase Mendebilul atit de brusc, atit de total, dupa venirea
negustorului de nimicuri? Dar nici sa imi pun intrebari nu mai reuseam. Sandu
insa reactionase altfel. Era indignat, plin de furie.
Seara, la Scara Unu, cind s-a adunat toata vechea gasca, le-a povestit totul,
mai punind si de la el, iar din povestea lui reiesea ca Mendebilul ne prostise pe
toti cu timpeniile lui, dar ca acum si-a dat arama pe fata. Vova si cu frati-su s-au
repezit la transformator si au sters cu palmele frazele colorate pe care le scrisese
Mendebilul cu creta si care fusesera de atunci intarite de mai multe ori de cite
unul din noi. Mimi triumfa: se catarase pe tronul Mendebilului si conducea de
acolo, mare, burtos si negru, disputa despre cum trebuie pedepsit Mendebilul.
Bineinteles ca nu-l putea duce mintea dincolo de "sa-l caftim". Martaganul
propuse sa-i tragem o Vrajitroaca, pina una-alta, ca nu mai jucasem de mult.
Asa ca ne-am repezit in spatele blocului si am coborit iar in santurile murdare,
respirind iar dragul nostru miros de pamint si rime si pupe laptoase, dar mai
ales mirosul patrunzator al fricii.
Ne-am pus iar mastile de carton pe fete, transformindu-ne in diavoli si
monstri, si uriasi, si balauri, si salbatici, si am inceput sa ne fugarim prin
canalele intortocheate. Pe la opt seara a aparut Mendebilul. Nu ne-a venit sa
credem cind l-am vazut apropiindu-se de marginea santurilor. Crezusem ca va
sta cel putin o saptamina inchis in casa, iar faptul ca mai indraznea sa dea ochii
cu noi ni se parea de un tupeu nemaipomenit. Am lasat balta jocul si, de acolo,
de jos, il priveam rinjind. El vru sa ne spuna ceva, dar Paul lua un bulgare de
pamint si, aruncind inspre el, il lovi destul de tare in picior. Jean facu la fel, si
Mendebilul o lua la fuga spre Scara Unu, sub o ploaie de bulgari. Ne-am repezit
dupa el, cu mastile pe fata, urlind. Ne umpluseram buzunarele de bulgari. Iesind
din culoarul ingust, ne-am oprit in mijlocul curtii interioare. De acolo nu avea
cum sa ne scape. Nu l-am descoperit de la inceput, dar pina la urma l-am zarit
ascuns dupa balustrada Podului, adica pe mica platforma care ducea spre o usa
zidita. Era ghemuit in intuneric. Urlind, am inceput din nou sa aruncam cu
bulgari in el, dar Mendebilul urla parca mai tare decit toti si se batea ca un
diavol. Purta peste fata, atunci am vazut, la lumina neonului din curtea morii,
masca lui oribila, pictata cu acuarele, si arunca inapoi in noi bulgarii care-l
loveau din toate partile. Era mai sus si bine aparat de cele doua balustrade, pe
cind noi eram in teren deschis, asa ca s-a putut apara multa vreme, o ora
intreaga, pina cind un bulgare l-a lovit cu putere in cap. Atunci l-am vazut in
penumbra lasindu-se incet la pamint, arcuindu-se in ceafa si calciie si incepind
sa se zbata cu o forta inspaimintatoare. Ne-am apropiat de el, dar parea sa nu ne
vada. Din ochi i se prelingeau pur si simplu suvoaie de lacrimi. Gemea si racnea
scurt, din cind in cind, printre spasme care ii contorsionau corpul in pozitii
imposibile. Ne-am speriat atit de tare, incit Luta s-a dus la Scara Trei si a sunat
la usa Mendebilului. Ascunsi in Scara Unu, am vazut-o pe femeia in rosu venind
in fuga si luindu-l in brate pe copilul chinuit de spasme. Abia a reusit sa-l
strecoare prin culoarul ingust care ducea spre celelalte scari.
Asa s-a cam terminat totul. Pe Mendebil l-a trimis maica-sa la bunici sau la
vreun internat sau in alta parte, caci nu l-am mai vazut niciodata. De a doua zi a
inceput sa ploua marunt si inghetat, pina ce tot spatele blocului s-a transformat
intr-o mocirla unde nu mai era chip sa te joci. Dupa vreo saptamina am inceput
scoala si pina in vara gasca s-a cam destramat. Au urmat mai mult de douazeci
de ani anonimi. Am facut liceul , armata si facultatea si iata-ma belfer. De acum
trei luni insa de la visul cu borcanul de hamsteri, sint cu totul alt om. Nu mai
pot. Am noapte de noapte cosmaruri pe care nici nu mai indraznesc sa le
transcriu in caietele de vise. Simt ca se apropie ceva, simt un miros de gheata
otravita care imi infioara porii pielii. Pling uneori, dupa-amiezele, fara lacrimi,
nervos, cu sentimentul dizolvarii iminente. O astfel de criza de plins disperat am
avut dupa ce am descris, ieri, scena din camera fochistului. Ce va fi acum, ca am
terminat povestea asta, care mi-a rasarit in memorie atit de miraculos? Am sa
incep sa umblu pe strazi, sa intru in restaurante si magazine, sa tulbur linistea
in cinematografe povestind in gura mare despre Mendebil? Pentru ca simt ca nu
am spus totul, pentru ca nu ma pot stapini sa nu urlu in gura mare acest adevar
numai si numai al meu, pentru ca nu mai pot, nu mai pot stapini aceasta mare
durere, nu mai pot... Da, nu am sa le citesc la cenaclu, caci foile astea nu sint
literatura, ele sint o groaznica profetie, am sa le iau sa le citesc in viscol, pe
strazi, la lumina vitrinelor si in tramvaie, si voi gasi oameni care vor intelege si
care ma vor urma si vom scotoci prin tot orasul si-l vom gasi pina la urma pe
Mendebil si vom sti ca el este si-l vom intelege si vom plinge si vom cinta, si el,
acoperit de-o blana de raze, aruncind fulgere albastre, va ridica bratele si se va
inalta, luminind orasul ca ziua, pina la stele si dincolo de stele, iar noi vom
ramine ca de cenusa alba, mai puri, mai puri... ah, nu mai pot...
***
Am dat azi-dimineata, pe cind cautam scotchul ca sa lipesc o coperta, de
aceste pagini batute la masina, care, dupa cum arata, pare veche de peste doi
ani. Erau pe sifonier, sub niste vaze caserate. Le-am citit si nu ma pot stapini sa
nu scriu chiar in continuarea lor cit de surprins am fost. Nu exista nici un dubiu,
ele au fost scrise la Erika mea si se refera la o perioada din copilaria mea. Sigur,
recunosc unele date din aceasta "cronica". Am stat in blocul din soseaua Stefan
cel Mare. Moara, Scara Unu, toate decorurile sint reale si exista dar blocul n-a
avut niciodata cazane de incalzire la subsol. Copiii sint reali, chiar numele lor le
tin minte, pe unii ii vad si azi, dar toata povestea cu Mendebilul mi se pare
absurda. Nu a existat un copil atit de savant la noi in bloc. Vova Smirnoff e acum
inginer, Lumpa e picolo la Athenee Palace, il tot vad pe-acolo. Martaganul e si el
ceva pe undeva, Sandu e tot inginer, iar Nicusor e amicul meu, Nicolae Iliescu.
Dar unde e Mendebilul? De unde naiba a aparut povestea asta? As vrea sa
recitesc textul, dar marturisesc ca mi-e frica. Are in el ceva nefast. Nu ma
hotarasc ce sa fac cu textul asta. Nu vreau sa-l arunc, dar nici nu vreau sa mai
dau de el. Sa-l pun undeva bine, undeva unde sa poata sta o vesnicie fara
primejdia de-a fi aruncat cu vreun ziar sau alte hirtii, caci nevasta-mea este
mestera la asa ceva...
GEMENII
Barbieritul ii lua mai mult timp decit crezuse. Se mai rasese cindva la
subtiori, iar de vreo doua saptamini, adica de atunci, isi mai rasese de citeva ori
si barba, dar acum era altceva: acum nu avea voie sa se taie cu nici un pret. De
aceea, tinind aparatul Gilette, cu minerul alb-galbui ca fildesul, cu o stingacie
pedanta, isi trecea lama peste obrazul sapunit hiperabundent, lasind pirtii
timide de piele usor inrosita, pe care nu prea multele fire de par sectionate de la
radacina iradiau, puncte minuscule, o culoare verzuie. Imediat, acele pirtii se
umpleau de apa care siroia din parul umed. Se privea in oglinda mincata de
umezeala de la baie, in care se mai vedea un perete muced, vopsit, prin cine stie
ce capriciu de gust, in albastru ultramarin, culoare de ulei. Se mai vedea si
closetul, spart intr-un loc si lipit grosolan cu ipsos. Folosise drept crema de ras
pasta parfumata, albastruie, dintr-un spray unguresc, unul dintre cele doua-trei
tuburi policrome de pe policioara de sticla murdara de sub oglinda, pe care se
mai aflau si citeva lame de ras uzate, aruncate intr-o baltoaca si care ruginisera,
lipindu-se intre ele. Apa de pe barbie, tulbure de crema de ras, incepu sa-i
siroiasca pe git si pe piept, rece ca gheata, isi privi pieptul in oglinda cu
amuzament. Daca ar fi venit acum cineva acasa, putea sa iasa in intimpinarea
lui sau a ei asa cum se gasea, in blugi si cu pieptul gol, nu era nici o rusine. Pe
cind altadata...
Se amuza citava vreme gindindu-se ce ar fi fost altadata, fara sa inceteze
sa-si traga aparatul de ras incet, cu ochii in patru, peste fiecare portiune de piele
care se intindea, acoperind oasele prelungi ale falcilor. Coti apoi sub barbie si
incepu sa ia, dira linga dira, crema de pina la marul lui Adam. Nici cea mai mica
urma de par nu trebuia sa-i mai ramina pe fata. Becul electric ii obosea ochii,
astfel ca uneori contururile din oglinda le vedea insotite de dire mov sau liliachii
scinteietoare. Isi sterse cu un prosop apa de pe piept si pintece, care ii facuse
pielea de gaina. Pe usa, umflat si innegrit de umezeala, se afla un abtibild
infatisind un profil trandafiriu de femeie cu niste plete umflate hiperbolic si
impartite in suvite mergind in degrade: un rosu singeriu, urmat de rosuri mai
diluate, dind impresia unor vopsele acrilice. Imediat sub bustul cambrat al
femeii scria cu litere subtiri CRISAN SHAMPOON. Barba era gata. Mai raminea
mustata, o chestiune mai complicata, pentru ca firele ei erau lungi, de vreo doi
centimetri, si destul de dese.
Purtase mustata nenorocitul, se gindi cu ciuda, si ii trase un "aia ma-sii"
suierat. Asta ii lipsea! Apasa din nou pe capul sprayului, umplindu-si degetele
miinii stingi cu spuma groasa si parfumata, si isi naclai bine buza superioara cu
ea. Simtea cum firele se moaie ca picioarele paianjenilor cazuti in apa. Nu era, de
fapt, asa greu. Doar ca trebuia sa clateasca mai des aparatul de ras, agitindu-l in
coloana linsa de apa care curgea din teava indoita a chiuvetei. Apa era atit de
tacuta si decisa in caderea ei, incit aveai senzatia ca nici nu curge, ca e doar o
coloana de sticla incremenita intre orificiul tevii si fundul chiuvetei, acoperit de
spuma si fire de par. Se contempla in oglinda dupa ce isi rasese doar o jumatate
de mustata, incepu sa rida. Apoi, brusc, incepu sa plinga violent, in hohote
isterice, sprijinindu-si fruntea de marginea rece a chiuvetei.
Cu ochii inca uzi de lacrimi, isi rase si jumatatea cealalta de mustata, apoi se
spala indelung pe intreaga fata. Din pacate, apa calda era oprita. Se sterse,
frecindu-se bine pe fata cu prosopul aspru, portocaliu, si se privi inca o data in
oglinda. Doamne, cum o s-o scoata la capat? Fara pilozitate, fata aceea prelunga
parea si mai barbatoasa, mai greu de disciplinat, inainte sa spele aparatul trase
cu el "pe uscat" de citeva ori de-a lungul sternului, sacrificind paienjenisul timid
de par care se cuibarise acolo. Lama scirtii de data aceasta ingrozitor, de parca ar
fi vrut sa protesteze. Se infiora, isi intinse pe fata spuma usoara a after
shave-ului si, rotind micul buson de metal de la capatul aparatului de ras,
aripioarele acestuia se deschisera ca un pod mobil si lasara la vedere lama
stralucitoare. Spala bine si lama si aparatul, tinind seama de indicatia Do not
wipe blade. Se uita putin la lama. Cit de nefamiliar ii fusese pina nu demult acest
obiect! O curba usor intre degete. Scria pe ea "London Bridge" si parea ca traieste
o viata proprie si foarte intensa. Dintr-un imbold neinteles, saruta lama, apoi
si-o lipi de obraz si in ochi ii venira din nou lacrimi. O puse iarasi in aparat si iesi
din baie.
Nu era nimeni in apartament, usile date de perete deschideau spre camere si
holuri perspective sinistre. Paturile nu erau strinse in dormitoare si era ceva
indecent in incilcirea de cearceafuri galbui si paturi pe sub care se vedeau fisii
din tapiteria inflorata a canapelelor .Pe uriasa fereastra, cit tot peretele, din
camera de la strada, se vedea cerul de vara, intesat de zdrentele de flacara ale
norilor, care capatau formele, sablonizate in dezordinea lor, din picturile
renascentiste. Daca ai fi deschis unul dintre cele trei mari panouri transparente
si ai fi scos capul pe fereastra, ai fi zarit, la douazeci de metri dedesubt,
cufundata intr-o lumina rosu-portocalie, soseaua Stefan cel Mare, parind in
realismul ei detaliat si totusi transfigurat, tradat intru citva de filtrele color, o
ilustratie dintr-o revista americana. Spre stinga, soseaua, prelungindu-se cu
Mihai Bravu, se curba spre Vitan, iar spre dreapta se ascutea ca un virf de
sageata, infigindu-se direct in marele soare care scapata la doar doi-trei
centimetri de orizont. Camera insasi, ca un parazit cubic si halucinat, sugea in
dungi late, pe pereti, singele de afara.
Intra in camera. Cum naiba reusise sa-si ude blugii in asa hal? I se lipeau,
pur si simplu, de glezne, ii scoase si, doar in chiloti, se aseza pe un scaun in fata
oglinzii de la toaleta. Zimbi, caci stia in amanunt ce contineau sertarele toaletei
si stia ca avusese norocul nesperat ca el sa aiba o sora. Deschise primul sertar si
in camera se raspindi un miros de pudre si alifii. Scoase deocamdata trusa
chinezeasca de farduri care cuprindea, in cutia plata, sub un strat de burete,
acum minji cu albastrui si pembe, o coloana de rujuri de diferite nuante, rujuri
imbinate unele in altele, citeva ovaluri cu fard de pleoape, dispuse simetric,
acum unele aproape consumate iar altele neatinse, un betisor de plastic avind la
capat o bucatica de burete murdarit cu vernil, un oval mare cu pudra roz, o
periuta neagra si unsuroasa de rimel , un creion dermatograf ieftin, care nu
facea parte din trusa si din cauza caruia cutia nu se inchidea cum trebuie si,
cine stie de ce, citeva mici garnituri de cauciuc. Mai scoase doua sticlute
tronconice de oja de unghii, una cu un lichid viscos de culoare stacojie, iar alta
cu un lichid sidefiu, alb scinteietor. Le aseza pe macrameurile de pe toaleta. Gasi
si o penseta de sprincene.